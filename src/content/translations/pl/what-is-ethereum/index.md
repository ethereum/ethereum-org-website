---
title: Początki
lang: pl
---

# <Emoji size={1} mr={`.2em`} text= ":wave:" />Witaj!

Nowy na ethereum.org? Jesteś we właściwym miejscu. Zacznijmy od zarysowania szerszego kontekstu.

**Ethereum to fundament nowej ery Internetu:**

- Internet z wbudowanymi pieniądzmi i płatnościami.
- Internet, w którym użytkownicy są właścicielami swoich danych, a aplikacje nie szpiegują i nie okradają.
- Internet, w którym każdy ma dostęp do otwartego systemu finansowego.
- Internet zbudowany na neutralnej infrastrukturze o otwartym dostępie, nie kontrolowany przez konkretną osobę czy firmę.

**Wprowadzony na rynek w 2015 roku Ethereum jest wiodącym na świecie programowalnym blockchainem.**

**Podobnie jak inne systemy blockchain, Ethereum ma natywną kryptowalutę zwaną ether (ETH).** ETH to pieniądz cyfrowy. Jeśli słyszałeś o [Bitcoinie](http://bitcoin.org/), ETH ma wiele podobnych funkcji. Jest całkowicie cyfrowy i w każdej chwili może być wysłany w dowolne miejsce na świecie. Podaż ETH nie jest kontrolowana przez żaden rząd ani firmę - jest zdecentralizowana i ograniczona. Ludzie na całym świecie używają ETH do dokonywania płatności, jako środek przechowywania wartości lub zabezpieczenie.

** Ale w przeciwieństwie do innych systemów, Ethereum może znacznie więcej. ** Ethereum jest programowalny, co oznacza, że programiści mogą go używać do [budowania nowego rodzaju aplikacji](/pl/use/#1-use-an-application-built-on-ethereum/).

Te zdecentralizowane aplikacje (ang. „dapps”) zyskują zalety kryptowaluty i technologii blockchain. Są godne zaufania, co oznacza, że po „przesłaniu” ich do Ethereum zawsze będą działać zgodnie z tym jak zostały zaprogramowane. Mogą kontrolować zasoby cyfrowe w celu tworzenia nowych rodzajów aplikacji finansowych. Mogą być zdecentralizowane, co oznacza, że nie kontroluje ich żaden podmiot ani osoba.

**W tej chwili tysiące programistów na całym świecie buduje i wymyśla nowe rodzaje aplikacji w Ethereum. Z wielu możesz korzystać już dziś:**

- [**Portfele z kryptowalutą**](/pl/use/#3-what-is-a-wallet-and-which-one-should-i-use/) które umożliwiają dokonywanie tanich, natychmiastowych płatności za pomocą ETH lub innych aktywów
- **Aplikacje finansowe**, które umożliwiają pożyczanie lub inwestowanie zasobów cyfrowych
- **Rynki zdecentralizowane**, które pozwalają handlować aktywami cyfrowymi, a nawet „prognozami” dotyczącymi wydarzeń w świecie rzeczywistym
- **Gry**, w których jesteś właścicielem zdobytych w grze zasobów i możesz zarabiać prawdziwe pieniądze
- **I wiele,** wiele więcej.

**Społeczność Ethereum jest największą i najbardziej aktywną społecznością blockchain na świecie.** Obejmuje ona programistów protokołów, badaczy kryptoekonomicznych, cypherpunków, organizacje wydobywcze, posiadaczy ETH, twórców aplikacji, zwykłych użytkowników, anarchistów, 500 największych firm z listy Fortune, a od tej pory także **Ciebie **.

**Nie ma firmy ani scentralizowanej organizacji kontrolującej Ethereum.** Ethereum jest utrzymywane i ulepszane przez zróżnicowaną globalną społeczność współpracowników, którzy pracują nad wszystkim - od protokołu podstawowego po aplikacje konsumenckie. Ta strona internetowa, podobnie jak reszta Ethereum, została zbudowana - i nadal jest budowana - przez grupę ludzi pracujących wspólnie.

**Witamy w Ethereum.**

**Nie wiesz, co dalej?**

- Chcesz zacząć korzystać z Ethereum? [ethereum.org/pl/use](/pl/use/)
- Chcesz dowiedzieć się więcej o Ethereum i o tym, jak działa? [ethereum.org/pl/learn](/pl/learn/)
- Czy jesteś programistą zainteresowanym budowaniem na ethereum? [ethereum.org/pl/developers](/pl/developers/)

**Szukasz więcej zasobów dla początkujących na temat Ethereum?**

[Decentralized Everything with Vitalik Buterin](https://youtu.be/WSN5BaCzsbo)

<div class="iframe-container">
  <iframe width="560" height="315" src="https://www.youtube.com/embed/WSN5BaCzsbo" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

[Ethereum’s Blockchain by TechCrunch](https://www.youtube.com/watch?v=WfULutvxvzY)

<div class="iframe-container">
  <iframe width="560" height="315" src="https://www.youtube.com/embed/WfULutvxvzY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>
