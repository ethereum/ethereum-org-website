---
title: Сливането
description: Научете какво е сливането – когато основната мрежа на Етереум се присъедини към Сигналната верига, координирана от системата на доказателство-за-залог.
lang: bg
template: upgrade
image: ../../../../../assets/upgrades/merge.png
summaryPoint1: В крайна сметка текущата основна мрежа на Етереум ще се „слее“ със системата за доказателство-за-залог на Сигналната верига.
summaryPoint2: Това ще сложи край на доказателството за работа на Етереум и пълния преход към доказателство-за-залог.
summaryPoint3: Това е планирано да предшества пускането на вериги от компоненти.
summaryPoint4: По-рано наричахме това „прикрепване.“
---

<UpgradeStatus dateKey="page-upgrades-merge-date">
  Тази надстройка представлява официалното прехвърляне към консенсуса на доказателство-за-залог. Това елиминира нуждата от енергоемко добиване (копаене), като вместо това осигурява мрежата със заложен етер. Една наистина вълнуваща стъпка в осъществяването на <a href="/upgrades/vision/">визията на Eth2</a> – по-големи възможности за мащабируемост, сигурност и устойчивост.
</UpgradeStatus>

## Какво представлява сливането? {#what-is-the-docking}

Важно е да не се забравя, че първоначално [Сигналната верига](/upgrades/beacon-chain/) се е осигурявала отделно от [Основната мрежа](/glossary/#mainnet) – мрежата, която използваме сега. Основната мрежа на Етереум продължава да бъде осигурявана от [доказателство за работа](/developers/docs/consensus-mechanisms/pow/), дори докато Сигналната верига работи паралелно, използвайки [доказателство-за-залог](/developers/docs/consensus-mechanisms/pos/). Сливането става, когато тези две системи най-накрая се обединят.

Представете си, че Етереум е космически кораб, който не е съвсем готов за междузвездно пътуване. Със Сигналната верига общността е създала нов двигател и здрав корпус. Когато времето настъпи, наличният кораб ще се скачи с тази нова система и те ще се слеят в един кораб, готов да остави зад гърба си доста светлинни години и да обходи вселената.

## Сливане с Основната мрежа {#docking-mainnet}

Когато бъде готова, Основната мрежа на Етереум ще се „слее“ със Сигналната верига, като ще стане нейна собствена част, използваща доказателство-за-залог вместо [доказателство-за-работа](/developers/docs/consensus-mechanisms/pow/).

Основната мрежа ще донесе възможността да заработят умните договори в системата на доказателство-за-залог заедно с цялата история и настоящо състояние на Етереум, за да се гарантира, че преходът е плавен за всички собственици и потребители на ETH.

## След сливането {#after-the-merge}

Това ще бъде знак за края на доказателство-за-работа при Етереум и началото на една ера от по-устойчив и природосъобразен Етереум. На този етап Етереум ще бъде на една крачка по-близо до постигането на пълен обхват, сигурност и устойчивост, очертани в собствената му [визия Eth2](/upgrades/vision/).

Важно е да се отбележи, че изпълнението на сливането цели опростеност, за да се ускори преходът от доказателство-за-работа към доказателство-за-залог. Разработчиците съсредоточават усилията си върху този преход и върху максималното намаляване на допълнителните функции, които могат да отложат тази цел.

**Това означава, че нови характеристики, като например възможността за теглене на заложен ETH, ще трябва да почакат малко след завършване на сливането.** В плановете е включена надстройка за „почистване“ след сливане, която да се занимава с тези характеристики, а това се очаква да стане много скоро след завършване на сливането.

## Връзка между надстройките {#relationship-between-upgrades}

Всички надстройки на Eth2 са взаимосвързани по определен начин. Така че нека обобщим как сливането се отнася към другите надстройки.

### Сливането и Сигналната верига {#docking-and-beacon-chain}

Веднъж щом сливането е вече факт, залагащите ще имат задачата да валидират основната мрежа на Етереум. [Копаенето](/developers/docs/consensus-mechanisms/pow/mining/) вече няма да бъде необходимо, така че миньорите вероятно ще инвестират спечеленото в залагане в новата система на доказателство-за-залог.

<ButtonLink to="/upgrades/beacon-chain/">Сигналната верига</ButtonLink>

### Сливането и почистването след него {#merge-and-post-merge-cleanup}

Веднага след сливането някои характеристики, като например тегленето на заложен ETH, все още няма да се поддържат от системата. Те са заложени в отделна надстройка, която ще следва малко след сливането.

Бъдете информирани с [блога за изследвания и разработки на EF](https://blog.ethereum.org/category/research-and-development/). Ако проявявате любопитство към темата, научете повече за [Какво се случва след сливането](https://youtu.be/7ggwLccuN5s?t=101), представено от Виталик на голямото събитие ETHGlobal през април 2021 г.

### Сливането и веригите от компоненти {#docking-and-shard-chains}

Първоначално планът е бил да се работи върху веригите от компоненти преди сливането - с цел решаване на въпроса с разширяването. Но с бума на [решенията за разширяване на ниво 2](/developers/docs/scaling/#layer-2-scaling) приоритетът се прехвърля върху заместването на доказателство-за-работа с доказателство-за-залог чрез сливането.

Това ще бъде една дълготрайна задача пред общността, имайки предвид нуждата от потенциално многократни повторения на веригите от компоненти с цел едно безкрайно разширяване.

<ButtonLink to="/upgrades/sharding/">Вериги от компоненти</ButtonLink>
