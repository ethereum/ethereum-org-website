---
title: Tasarım ilkeleri
lang: tr
description: Ethereum.org'un tasarım ve içerik kararlarının arkasındaki ilkeler
---

# Tasarım prensiplerimiz {#contributing-to-ethereumorg-}

<Emoji text=":wave:" size={1} /> Merhaba, ethereum.org tasarım ilkelerine hoş geldiniz. Bu, ethereum.org'u geliştirmek ve iyileştirmek için devam eden bir sürecin parçasıdır.

İlkelerimiz, sitenin görünümünü ve verdiği hissi ve sitedeki içeriği bilgilendirir.

[ethereum.org'a katkıda bulunmadan](/contributing/) önce bunları okumalısınız.

## Tasarım ilkelerimiz neler? {#ways-to-contribute}

Endişelenmeyin, oldukça basitler! **Tasarım ilkeleri**, bir şeyi tasarlarken (yani oluştururken, sürdürürken veya güncellerken) başvurduğumuz bir dizi yönergedir.

Ethereum.org bağlamında bu tasarım ilkeleri, web sitesinin dünya karşısında temsil etmesini ve dünyaya yansıtmasını istediğimiz şeyin temelidir. Hem heves uyandırırlar **hem de** fonksiyoneldirler. Bu sadece web sitesinin _görünüşü_ değil, aynı zamanda nasıl _çalıştığı_ ve hatta birine nasıl _hissettirdiği_ ile ilgilidir. Renklerden sayfa düzenlerine, web sitesinde Ethereum hakkında nasıl konuştuğumuza kadar her şey bu ilkeler tarafından belirlenmelidir.

## Pratikte ilkeler {#how-decisions-about-the-site-are-made}

Bir örneğe bakalım. İlkelerden biri "Güvenilir", yani siteye gelen ziyaretçilerin sitenin güvenilir olduğunu _hissetmelerini_ ve _bilmelerini_ istiyoruz: Tıpkı daha geniş Ethereum ekosistemi gibi. Bu ilke dahilinde, siteyi güvenilir kılmak için atabileceğimiz eyleme geçirilebilir adımlar olduğuna inandığımız 3 işlevsel "alt ilkemiz" var:

- _"Taze"_: Yani içeriği güncel tutmak.
- _"Sosyal Kanıt"_: Yani ekosistemin boyutunu, çeşitliliğini ve etkinliğini görmek (biliyorsunuz: Ethereum yükseltme ilerlemesi, DeFi, oyun, tüm hackathon'lar vb.)
- _"Tutarlılık"_: Yani sitenin tasarımındaki tutarlılık ve yazının tonu ve doğruluğu.

Bu nedenle, tasarım kararları verirken veya metin yazarlığı kararları verirken “Güvenilir” ilkesine başvurabilir ve şunu sorabiliriz:

- _"Site güncel bilgileri yansıtıyor mu?"_
- _"Ekosistemin büyüklüğünü ve etkinliğini nasıl ve nerede gösteriyoruz?"_
- _"Bir topluluk üyesi tarafından önerilen ve gözden geçirdiğim yeni katkılar sitedeki mevcut tasarım ve yazıyla tutarlı mı?"_

## Ethereum.org tasarım ilkeleri {#contributors}

### 1. İlham Verici {#1-inspirational}

Site, kullanıcılara Ethereum'un dünyayı nasıl değiştirebileceğini hayal etmeleri için ilham vermelidir. İnsanları Ethereum ekosisteminin araçlarını ve uygulamalarını keşfetmeye, onlarla oynamaya ve onları onarmaya motive etmelidir.

- **Radikal:** Site, Ethereum'un dünyayı anlamlı bir şekilde değiştirmeye yönelik iddialı hedeflerini iletmelidir. Ethereum'un sadece yeni bir teknoloji yığını olmadığı açık olmalıdır: Bu, dönüşümsel bir teknolojidir.
- **Eğitim yoluyla güçlendirme:** Site, insanları Ethereum'un potansiyelini anlamaları, ekosistemdeki yerlerini bulmaları ve buna katılmak için güç kazanmış hissetmeleri için eğitmelidir.

Görsel Yönlendirmeler • İçerik

### 2. Evrensel {#2-universal}

Ethereum küresel, merkeziyetsiz bir projedir ve hedef kitlemiz bunu yansıtır. Site, herkes tarafından erişilebilir olmayı ve dünyanın birçok kültürüne duyarlı olmayı hedeflemelidir.

- **Erişilebilir:** Site, düşük bant genişliği bağlantılarına sahip kişiler de dahil olmak üzere erişilebilirlik yönergelerine uymalıdır.
- **Açık:** Site basit ve açık olmalıdır. Kopya, yanlış yorumlanabilecek veya çeviride kaybolabilecek bir dil kullanmamalıdır.
- **Ethereum çok yönlüdür:** Ethereum; bir proje, bir kod tabanı, bir topluluk ve bir vizyondur. Ethereum, farklı insanlar için farklı nedenlerle değerlidir ve dahil olmanın birçok yolu vardır.

Yazı sistemleri • Renk kullanımı • Görsel Yön • İçerik

### 3. İyi Bir Hikâye {#3-a-good-story}

Web sitesii iyi bir hikâye gibi olmalıdır. Ziyaretçiler bir yolculuğa çıkmışlardır ve katkıda bulunduğunuz içerik, bunun bir parçasıdır. Katkılarınız net bir anlatıma uymalıdır: Başlangıç (tanıtım/giriş noktası), ortası (öğrenme ve içgörü kümesi) ve sonu (ilgili kaynaklara veya sonraki adımlara yönlendiren bağlantılar) olan bir anlatım.

- **Hiyerarşik**: Açık, hiyerarşik olarak yapılandırılmış bir bilgi mimarisi, ethereum.org ziyaretçilerinin hedeflerine ulaşmaya çalışırken sitede "bir hikaye gibi" gezinmelerine yardımcı olur.
- **Bir Vasıta:** Cevap arayan herkes için bir vasıta görevi görüyoruz. Hâlihazırda var olan birçok kaynağı değiştirmek veya onların yerine geçmek istemiyoruz. Bir cevap ve atılacak sağlam adımlar sunuyoruz.

Kullanıcı Serüvenleri • İçerik

### 4. Güvenilir {#4-credible}

İnsanlar Ethereum ekosistemine giriş yapmak istiyor olabilir veya bu konuda şüpheci olabilir. İletişim kurma şeklinizde bu sorumluluğu kabul edin. İki türden insanların da Ethereum ekosisteminden daha büyük bir güvenle ayrıldığından emin olun.

- **Taze:** Her zaman güncel.
- **Sosyal Kanıt:** Ekosistemin büyüklüğünü, çeşitliliğini ve etkinliğini gösterin.
- **Tutarlı:** Tasarım ve içerikteki tutarlılık, güvenilirliği ifade eder.

Görsel Yön • İçerik

### 5. Ortaklaşa Gelişim {#5-collaborative-improvement}

Web sitesi, tıpkı ekosistemin bütünü gibi birçok katkıda bulunan insanın ürünüdür.

- **Açık:** Ekosistem genelinde kaynak kodunun, süreçlerin ve projelerin şeffaflığını kutlayın.
- **Genişletilebilir:** Modülerlik, yaptığımız her şeyin arkasında yatan temel odak noktasıdır ve bu nedenle katkıların da modüler olması gerekir. Çekirdek tasarım, bileşen kodu ve sitenin uygulanması, gelecekte sitenin kolayca genişletilmesini sağlamalıdır.
- **Deneysel:** Sürekli denemeler, testler ve yinelemeler yapıyoruz.
- **Ortaklaşa:** Bu proje hepimizi bir araya getiriyor.
- **Sürdürülebilir:** Topluluk tarafından uzun vadeli sürdürülebilirliğe uygun kurulum

Tasarım ilkelerimizi [sitemizde](/) faaliyet hâlinde görebilirsiniz.

## Geri bildirim gönder {#give-feedback}

**Bu belgeyle ilgili geri bildiriminizi paylaşın!** Önerilen ilkelerimizden biri, web sitesinin birçok katkıda bulunan insanın ürünü olmasını istediğimiz anlamına gelen "**Ortaklaşa Gelişim**"dir. Bu ilkenin ruhuna uygun olarak, bu tasarım ilkelerini Ethereum topluluğuyla paylaşmak istiyoruz.

Bu ilkeler ethereum.org web sitesine odaklanmış olsa da, birçoğunun genel olarak Ethereum ekosisteminin değerlerini temsil ettiğini umuyoruz (örn. [Ethereum Teknik Raporunun ilkelerinin](https://github.com/ethereum/wiki/wiki/White-Paper#philosophy) etkilerini görebilmeniz). Bazılarını kendi projenize dahil etmek bile isteyebilirsiniz!

Düşüncelerinizi [Discord sunucusunda](https://discord.gg/CetY6Y4) veya [bir konu yaratarak](https://github.com/ethereum/ethereum-org-website/issues/new?assignees=&labels=feature+%3Asparkles%3A&projects=&template=feature_request.yaml&title=Feature+request) bize bildirin.
