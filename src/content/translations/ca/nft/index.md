---
title: Tókens no fungibles (NFT)
description: Resum general de NFT a Ethereum
lang: ca
template: use-cases
emoji: ":frame_with_picture:"
sidebarDepth: 2
image: ../../../../assets/infrastructure_transparent.png
alt: Un logotip d'Eth mostrat mitjançant un holograma.
summaryPoint1: Una forma de representar quelcom únic com ara un actiu basat en Ethereum.
summaryPoint2: Els NFT estan donant més poder als creadors de contingut que mai.
summaryPoint3: Impulsats per petits contractes a la cadena de blocs d'Ethereum.
---

Actualment, els NFT estan prenent el món de l'art digital i dels objectes de col·lecció. Els artistes digitals estan veient com la seva vida canvia gràcies a les enormes vendes a un nou públic de criptomonedes. I els famosos s'estan incorporant alhora que descobreixen una nova oportunitat de connectar amb els seguidors. Però l'art digital és només una forma d'utilitzar els NFT. En realitat poden ser utilitzats per a representar la titularitat de qualsevol actiu únic, com una escriptura per a un objecte dins el regne digital o físic.

Si Andy Warhol hagués nascut a finals dels noranta, probablement hauria encunyat la Sopa de Campbell com un NFT. Només és qüestió de temps que Kanye faci una sèrie de Yeezys a Ethereum. I, algun dia, la titularitat del vostre cotxe es podria demostrar amb un NFT.

## Què és un NFT? {#what-are-nfts}

Els NFT són tókens que poden ser utilitzats per a representar la propietat d'objectes únics. Ens permeten tokenitzar coses com ara obres d'art, col·leccionables o inclús propietats immobiliàries. Només poden tenir un titular oficial alhora i estan protegits per la cadena de blocs d'Ethereum; ningú no pot modificar el títol de propietat o copiar/enganxar un nou NFT en el medi existent.

NFT significa token no fungible o «non-fungible token», en anglès. No fungible és un concepte econòmic que bé podríeu utilitzar per a descriure coses com ara els vostres mobles, un fitxer d'àudio o el vostre ordinador. Aquests objectes no són intercanviables per d'altres ja que tenen propietats úniques.

Els objectes fungibles, d'altra banda, poden ser intercanviats perquè el seu valor els defineix més que les seves propietats úniques. Per exemple, els ETH o els dòlars són fungibles perquè un ETH o un dòlar es pot canviar per un altre ETH o un altre dòlar.

<YouTube id="Xdkkux6OxfM" />

## L'internet d'actius {#internet-of-assets}

Els NFT i Ethereum solucionen alguns dels problemes que existeixen actualment a internet. Mentre tot es torna més digital, existeix la necessitat de replicar les propietats d'elements físics com ara l'escassetat, la singularitat i la prova de titularitat. Per no parlar que els objectes digitals sovint funcionen només en el context dels seus productes. Per exemple, no podeu revendre un mp3 d'iTunes que ja heu comprat o no podeu intercanviar els punts de fidelitat d'una empresa per crèdit d'una altra empresa inclús si existeix un mercat per a això.

Així és com es veu una internet de NFT comparada amb la internet que la majoria de nosaltres utilitza avui en dia...

### Una comparativa {#nft-comparison}

| Una internet de NFT                                                                                                                                                                                                                              | La internet actual                                                                                                                                                                                                            |
| ------------------------------------------------------------------------------------------------------------------------------------------------------------------------------------------------------------------------------------------------ | ----------------------------------------------------------------------------------------------------------------------------------------------------------------------------------------------------------------------------- |
| Els NFT són digitalment únics, no hi ha dos NFT d'iguals.                                                                                                                                                                                        | Una còpia d'un fitxer, com ara un .mp3 o un .jpg, és el mateix que l'original.                                                                                                                                                |
| Cada NFT ha de tenir un propietari. Tothom pot conèixer aquesta informació i és fàcil verificar-la.                                                                                                                                              | Els registres de propietat d'objectes digitals estan emmagatzemats en servidors controlats per institucions; heu de confiar-hi.                                                                                               |
| Els NFT són compatibles amb qualsevol cosa construïda mitjançant Ethereum. Un tiquet NFT per a un esdeveniment pot ser bescanviat a qualsevol mercat d'Ethereum per un altre NFT totalment diferent. Podeu canviar una peça d'art per un tiquet! | Les companyies amb objectes digitals han de construir les seves pròpies infraestructures. Per exemple, una aplicació que emet tiquets digitals per a esdeveniments hauria de crear el seu propi lloc d'intercanvi de tiquets. |
| Els creadors de contingut poden vendre el seu propi treball a qualsevol lloc i poden accedir a un mercat global.                                                                                                                                 | Els creadors confien en la infraestructura i la distribució de les plataformes que utilitzen. Sovint estan subjectes a condicions d'ús i restriccions geogràfiques.                                                           |
| Els creadors poden retenir els drets de propietat del seu propi treball i reclamar drets de revenda directament.                                                                                                                                 | Les plataformes, com ara serveis de música en temps real, retenen la majoria dels beneficis de les vendes.                                                                                                                    |
| Els objectes poden ser utilitzats de formes molt sorprenents. Per exemple, podeu utilitzar obres d'art digitals com a garantia d'un prèstec descentralitzat.                                                                                     |                                                                                                                                                                                                                               |

### Exemples d'NFT {#nft-examples}

El món dels NFT és relativament nou. En teoria, l'abast dels NFT és per tot allò que és únic i que necessita una titularitat demostrable. Aquí teniu alguns exemples d'NFT que existeixen avui en dia, perquè us feu una idea:

- [Una obra d'art digital única](https://foundation.app/artworks)
- [Unes sabatilles esportives d'edició limitada](https://www.metagrail.co/auctions/91cf83fb-3477-4155-aae8-6dcb9b853397)
- [Un objecte d'un joc](https://market.decentraland.org/)
- [Un treball d'investigació](https://zora.co/0x517bab7661C315C63C6465EEd1b4248e6f7FE183/145)
- [Un col·leccionable digital](https://www.larvalabs.com/cryptopunks/details/1)
- [Un nom de domini](https://app.ens.domains/name/ethereum.eth)
- [Un tiquet que us dona accés a un esdeveniment o un cupó](https://www.yellowheart.io/)

### Exemples d'ethereum.org {#ethereum-org-examples}

Utilitzem els NFT per a retornar els nostres contribuïdors i tenim, fins i tot, el nostre propi nom de domini en NFT.

#### POAP (protocol de prova d'assistència o «Proof of attendance protocol», en anglès) {#poaps}

Si contribuïu a ethereum.org, podeu reclamar un NFT POAP. Són col·leccionables que demostren que heu participat en un esdeveniment. Algunes trobades sobre criptomonedes han utilitzat els POAP com a tiquet pels seus esdeveniments. [Més informació sobre les contribucions](/contributing/#poap).

![POAP d'ethereum.org](../../assets/use-cases/poap.png)

#### ethereum.eth {#ethereum-dot-eth}

Aquest lloc web té un nom de domini alternatiu impulsat pels NFT, **ethereum.eth**. La nostra adreça `.org` és gestionada centralment mitjançant un sistema de proveïdor de nom de domini (DNS, en anglès), mentre que el `.eth` d'ethereum està registrat a Ethereum mitjançant el Servei de Noms d'Ethereum (ENS, en anglès). És de la nostra propietat i la gestionem nosaltres mateixos. [Feu-hi una ullada al nostre registre ENS](https://app.ens.domains/name/ethereum.eth)

[Més informació sobre l'ENS](https://app.ens.domains)

## Com funcionen els NFT? {#how-nfts-work}

Els NFT són diferents dels tókens ERC-20, com ara DAI o LINK, en els quals cada token individual és completament únic i no és divisible. Els NFT donen la capacitat d'assignar o reclamar titularitat de qualsevol peça única de dades digitals, una titularitat rastrejable mitjançant l'ús de la cadena de blocs d'Ethereum com a registre públic. Un NFT és un encunyat d'objectes digitals com a representació d'actius digitals o no digitals. Per exemple, un NFT podria representar:

- Art digital:
  - GIF
  - Col·leccionables
  - Música
  - Vídeos
- Objectes de la vida real:
  - Escriptures d'un cotxe
  - Tiquets per a un esdeveniment en la vida real
  - Factures tokenitzades
  - Documents legals
  - Signatures
- Moltíssimes més opcions amb les quals es pot esdevenir creatiu!

Un NFT només pot tenir un propietari a la vegada. La propietat és gestionada mitjançant l'«uniqueID» i les metadades que cap altre token pot replicar. Els NFT són encunyats mitjançant petits contractes que n'assignen la titularitat i gestionen la transferibilitat. Quan algú crea o encunya un NFT, executa codi emmagatzemat en petits contractes que conformen diferents estàndards, com l'ERC-721. Aquesta informació s'afegeix a la cadena de blocs on es gestiona l'NFT. El procés d'encunyació, des d'una perspectiva superior, té els següents passos a seguir:

- Crear un nou bloc
- Validar la informació
- Enregistrar la informació dins la cadena de blocs

Els NFT tenen algunes propietats especials:

- Cada token encunyat té un identificador únic que es troba enllaçat directament a una adreça d'Ethereum.
- Un NFT no es correspon directament amb un altre token. Per exemple, 1 ETH és exactament el mateix que un altre ETH. Aquest no és el cas amb els NFT.
- Cada token té un propietari i aquesta informació és fàcilment verificable.
- Existeixen a Ethereum i poden ser comprats i venuts en qualsevol mercat NFT basat en Ethereum.

En altres paraules, si _teniu_ un NFT:

- Podeu provar fàcilment que és de la vostra propietat.
  - Provar que posseïu un NFT és bastant similar a provar que teniu ETH en el vostre compte.
  - Per exemple, diguem que compreu un NFT i la propietat d'aquest token únic és transferida a la vostra cartera mitjançant la vostra adreça pública.
  - El token prova que la vostra còpia del fitxer digital és l'original.
  - La vostra clau privada és la prova de titularitat de l'original.
  - La clau pública de contingut del creador serveix com a certificat d'autenticitat per aquest artefacte digital en particular.
    - La clau pública del creador és essencialment una part permanent de la història del token. La clau pública del creador pot demostrar que el token que teniu va ser creat per un individu en particular, contribuint així en el seu valor de mercat (versus una falsificació).
  - Una altra manera de provar que l'NFT és de la vostra propietat és mitjançant la signatura de missatges que provin que teniu la clau privada darrera l'adreça.
    - Tal com es menciona anteriorment, la vostra clau privada és la prova de titularitat de l'original. Això ens diu que les claus privades darrere aquella adreça controlen l'NFT.
    - Un missatge signat pot ser utilitzat com a prova que posseïu les vostres claus privades sense revelar-les a ningú i així provant que posseïu també l'NFT!
- Ningú pot manipular-lo de cap manera.
- Podeu vendre'l i, en alguns casos, això farà que el creador original rebi comissions de revenda.
- O podeu quedar-vos-el per sempre, amb total tranquil·litat sabent que el vostre actiu està protegit per la vostra cartera a Ethereum.

I si _creeu_ un NFT:

- Podeu provar fàcilment que en sou creador.
- Determineu l'escassetat.
- Podeu guanyar comissions cada vegada que sigui venut.
- Podeu vendre'l en qualsevol mercat NFT o entre parells. No esteu lligat a cap plataforma i no necessiteu cap intermediari.

### Escassetat {#scarcity}

El creador d'un NFT decideix l'escassetat dels seus actius.

Per exemple, penseu en un tiquet per a un esdeveniment esportiu. Així com l'organitzador d'un esdeveniment pot escollir quants tiquets vendre, el creador d'un NFT pot decidir quantes rèpliques existeixen. De vegades són rèpliques exactes, com ara 5000 tiquets d'accés general. De vegades n'hi ha diversos encunyats que són molt similars, però cadascun lleugerament diferent, com ara un tiquet amb seient assignat. En un altre cas, el creador pot voler crear un NFT on només un sigui encunyat com a edició especial col·leccionable.

En aquests casos, cada NFT tindria un identificador únic (com un codi de barres en un tiquet tradicional), amb un sol propietari. L'escassetat prevista de l'NFT importa, i depèn del creador. Un creador pot tenir la intenció de fer cada NFT completament únic per a crear escassetat o pot tenir les seves raons per produir molts milers de rèpliques. Recordeu, aquesta informació és totalment pública.

### Comissions {#royalties}

Alguns NFT pagaran automàticament comissions als seus creadors quan siguin venuts. És encara un concepte en desenvolupament, però és un dels més potents. Els propietaris originals d' [EulerBeats Originals](https://eulerbeats.com/) guanyen un 8% de comissions cada cop que es ven l'NFT. I algunes plataformes, com ara [Foundation](https://foundation.app) i [Zora](https://zora.co/), donen comissions als seus artistes.

Les comissions són completament automàtiques; per tant, els creadors només han de seure i guanyar comissions mentre el seu treball es ven de persona a persona. De moment, calcular-les és un procès molt manual i hi manca exactitud; a molts creadors no se'ls paga el que mereixen. Si el vostre NFT disposa d'una comissió programada, mai no la perdreu.

## Per què són utilitzats els NFT? {#nft-use-cases}

Aquí teniu més informació sobre alguns del més casos d'ús i visions desenvolupats dels NFT d'Ethereum.

- [Contingut digital](#nfts-for-creators)
- [Objectes de jocs](#nft-gaming)
- [Noms de domini](#nft-domains)
- [Objectes físics](#nft-physical-items)
- [Inversions i garanties](#nfts-and-defi)

<Divider />

### Com poden maximitzar els creadors els seus beneficis {#nfts-for-creators}

L'ús més gran d'NFT avui en dia és en el regne del contingut digital. L'explicació és senzilla: aquesta indústria actualment està trencada. Els creadors de contingut veuen com els seus beneficis i el seu potencial de guanys se'ls estan empassant les plataformes.

Un artista que publica el seu treball en una xarxa social fa guanyar diners a la plataforma que ven anuncis als seguidors dels artistes. A canvi, obtenen visibilitat, però la visibilitat no paga les factures.

Els NFT impulsen l'economia dels nous creadors on aquests no entreguen la propietat dels seus continguts a les plataformes que utilitzen per publicitar-se. La propietat s'incorpora al contingut mateix.

Quan venen els seus continguts, els fons van directament a ells. Si el nou propietari ven l'NFT, automàticament el creador original pot rebre comissions. Això està garantit cada vegada que es ven perquè l'adreça del creador forma part de les metadades del token, metadades que no poden ser modificades.

<InfoBanner shouldSpaceBetween emoji=":eyes:">
  <div>Exploreu, compreu o creeu els vostres propis NFT d'art o col·leccionables...</div>
  <ButtonLink to="/dapps/?category=collectibles">
    Explorar art NFT
  </ButtonLink>
</InfoBanner>

#### El problema de copiar/enganxar {#nfts-copy-paste}

La gent que està en contra sovint planteja el fet que els NFT «són ximples», en general juntament amb una captura de pantalla d'una obra d'art NFT. «Mireu, ara tinc aquesta imatge gratis!» diuen autocomplaent-se.

Bé, sí. Però googlejar una imatge del Guernica de Picasso fa que sigueu el nou orgullós propietari d'una multimilionària obra d'art?

Darrerament el fet de posseir quelcom real és tan valuós com el mercat fa que ho sigui. Com més vegades una peça de contingut sigui capturada, compartida i generalment utilitzada, més valor guanya.

Tenir la titularitat d'un objecte real verificable sempre tindrà més valor que no tenir-la.

<Divider />

### Potenciar el potencial de joc {#nft-gaming}

Els NFT han atret molt d'interès per part dels desenvolupadors de jocs. Poden proporcionar registres de titularitat per a objectes d'un joc, alimentar les economies d'un joc i aportar molts beneficis als jugadors.

En molts jocs habituals podeu comprar objectes per utilitzar-los quan jugueu. Però si aquest objecte fos un NFT, podríeu recuperar els vostres diners venent-lo en acabar amb el joc. Fins i tot podríeu treure'n profit si aquest objecte es tornés més desitjat.

Per als desenvolupadors de jocs (i emissors d'NFT) podria suposar guanyar comissions cada vegada que un objecte és revenut al mercat obert. Això crea un model de negoci més beneficiós mútuament on tant jugadors com desenvolupadors obtenen guanys del mercat secundari d'NFT.

També vol dir que si el joc ja no és mantingut pels desenvolupadors, els objectes que hágiu col·leccionat resten per a vosaltres.

En darrer lloc, els objectes que trieu per al joc poden sobreviure als jocs en sí mateixos. Inclús si un joc ja no està disponible, els vostres objectes estaran sempre sota el vostre control. Això significa que els objectes d'un joc es tornen records digitals i tenen valor fora del joc.

Decentraland, un joc de realitat virtual, fins it ot us permet comprar NFT que representen parcel·les de terreny virtuals que podeu utilitzar com creieu convenient.

<InfoBanner shouldSpaceBetween emoji=":eyes:">
  <div>Doneu una ullada als jocs d'Ethereum, impulsats per NFT...</div>
  <ButtonLink to="/dapps/?category=gaming">
    Explorar els jocs NFT
  </ButtonLink>
</InfoBanner>

<Divider />

### Fer que les adreces d'Ethereum siguin més fàcils de recordar {#nft-domains}

L'ENS utilitza els NFT per donar a la vostra adreça Ethereum un nom més fàcil de recordar com ara `mywallet.eth`. Això vol dir que podeu demanar a qualsevol que us enviï ETH via `mywallet.eth` en comptes de `0x123456789...`.

Funciona de forma similar al nom d'un domini web que fa que l'adreça IP sigui més fàcil de recordar. Com els dominis, els noms ENS tenen cert valor, generalment basat en la longitud i en la rellevància. Amb els ENS no necessiteu un registre de domini per facilitar la transferència de titularitat. Sinó que podeu comerciar amb els vostres noms d'ENS en un mercat d'NFT.

Els vostres noms d'ENS poden:

- Rebre criptomonedes i altres NFT.
- Apuntar cap a un lloc web descentralitzat, com ara [ethereum.eth](https://ethereum.eth.link). [Més informació sobre com descentralitzar el vostre lloc web](https://docs.ipfs.io/how-to/websites-on-ipfs/link-a-domain/#domain-name-service-dns)
- Emmagatzemar qualsevol informació arbitrària, incloent-hi informació de perfil com adreces de correu electrònic i controls de Twitter.

<Divider />

### Objectes físics {#nft-physical-items}

La tokenització d'objectes físics no està encara tan desenvolupada com els seus homòlegs digitals. Però hi ha un munt de projectes que exploren la tokenització de propietats immobiliàries o articles de moda únics, entre d'altres.

Com que els NFT són essencialment escriptures, algun dia podríeu comprar un cotxe o una casa utilitzant ETH i rebre l'escriptura com un NFT (en la mateixa transacció). A mesura que les coses es tornen més tecnològiques, no és difícil imaginar un món on la vostra cartera d'Ethereum es torni la clau del vostre cotxe o casa: obrireu la porta mitjançant la prova criptogràfica de propietat.

Amb actius valuosos, com ara cotxes i propietats representables a Ethereum, podeu utilitzar NFT com a garantia en préstecs descentralitzats. És particularment útil si no teniu grans riqueses, siguin diners tradicionals o criptomonedes, però teniu articles físics de valor. [Més informació sobre les DeFi](/defi/)

<Divider />

### Els NFT i les DeFi {#nfts-and-defi}

El món dels NFT i el món de les [finances descentralitzades (DeFi)](/defi/) comencen a treballar plegats en un nombre de qüestions interessants.

#### Préstecs avalats per NFT {#nft-backed-loans}

Hi ha aplicacions DeFi que us permeten demanar diners en préstec utilitzant una garantia. Per exemple, utilitzeu com a garantia 10 ETH i podeu demanar en préstec 5000 DAI ([una criptomoneda](/stablecoins/)). Aquest tràmit garanteix que el prestador serà reemborsat; si el prestatari no torna els DAI, la garantia s'envia al prestador. No obstant això, no tothom posseeix suficients criptomonedes per usar-les com a garantia.

En el seu lloc, els projectes estan començant a explorar l'ús dels NFT com a garantia. Imagineu que vau comprar en el seu dia un escàs NFT CryptoPunk, que poden arribar als 1000 dòlars als preus d'avui en dia. Posant-lo com a garantia, podeu accedir a un préstec amb el mateix conjunt de normes. Si no torneu el préstec, el vostre CryptoPunk serà enviat al prestatari com a garantia. De fet, tot això podria funcionar amb qualsevol cosa que tokenitzéssiu com a NFT.

A més, no és gaire difícil a Ethereum, perquè ambdós mons (NFT i DeFi) comparteixen la mateixa infraestructura.

#### Propietat fraccionada {#fractional-ownership}

Els creadors d'NFT poden crear també «accions» per als seus NFT. Així, donen l'oportunitat als inversors i als seguidors de tenir una part de l'NFT sense haver de comprar-lo tot complet. D'aquesta forma, s'hi afegeixen moltes més oportunitats als encunyadors i col·leccionistes d'NFT per igual.

- Els NFT fraccionats poden ser comercialitzats en [cases d'Intercanvi descentralitzades o DEX, per les seves sigles en anglès](/defi/#dex), com Uniswap, no tan sols en [mercats NFT](/dapps?category=collectibles). Això comporta més compradors i més venedors.
- Es pot definir un preu general per a un NFT mitjançant el preu de les seves fraccions.
- Disposeu de més d'una oportunitat per tenir i gaudir d'articles que us importen. És més difícil tenir un preu fora de la propietat dels NFT.

Encara és experimental però podeu aprendre més sobre la titularitat de les fraccions NFT en els mercats d'intercanvi següents:

- [NIFTEX](https://landing.niftex.com/)
- [NFTX](https://gallery.nftx.org/)

En teoria, això obriria la possibilitat de fer coses com ara tenir una porció d'un Picasso. Us convertiríeu en un accionista d'un NFT de Picasso, cosa que vol dir que tindríeu dret de veu en coses com ara el repartiment d'ingressos. És molt probable que aviat posseir una fracció d'un NFT doni accés a una organització autònoma descentralitzada (DAO per les seves sigles en anglès) per a gestionar aquell actiu.

Són organitzacions impulsades per Ethereum que permeten a desconeguts, com ara accionistes globals d'un actiu, coordinar-se en seguretat sense haver de confiar necessàriament en els altres. Això és degut al fet que no es pot gastar ni una sola peseta sense l'aprovació del grup.

Com ja hem dit abans, és un espai emergent. Els NFT, les DAO o els tókens fraccionats s'estan desenvolupant a ritmes diferents. Però tota la seva infraestructura existeix i pot treballar conjuntament de forma fàcil perquè tots parlen la mateixa llengua: Ethereum. Per tant, estigueu pendents d'aquest espai.

[Més informació sobre les DAO](/dao/)

<Divider />

## Ethereum i els NFT {#ethereum-and-nfts}

Ethereum fa possible que els NFT funcionin a causa d'una sèrie de raons:

- L'historial de transaccions i les metadades del token són públicament verificables; és fàcil provar l'historial de titularitat.
- Un cop s'ha confirmat una transacció, és pràcticament impossible manipular aquelles dades per «robar» la titularitat.
- Comerciar amb els NFT es pot fer d'igual a igual sense necessitat de plataformes que poden guanyar una bona part com a compensació.
- Tots els productes Ethereum comparteixen el mateix «backend». Dit d'una altra manera, tots els productes Ethereum poden entendre's fàcilment els uns amb els altres; això fa que els NFT siguin fàcils de moure entre productes. Podeu comprar un NFT en un producte i vendre'l fàcilment en un altre. Com a creador, podeu llistar els vostres NFT en múltiples productes alhora; cada producte tindrà la informació de titularitat més actualitzada en cada moment.
- Ethereum mai no cau, per la qual cosa els vostres tókens sempre estaran disponibles a la venda.

## L'impacte mediambiental dels NFT {#environmental-impact-nfts}

Els NFT estan creixent en popularitat i això significa que també estan sota un escrutini creixent, especialment al voltant de la seva petjada de carboni.

Volem aclarir alguns punts:

- Els NFT no incrementen directament la petjada de carboni d'Ethereum.
- La manera en què Ethereum manté els vostres fons i actius de forma segura actualment és mitjançant un medi d'energia intensiva, però això està a punt de millorar.
- Un cop millorada, la petjada de carboni d'Ethereum serà un 99,95% millor, fent que sigui energèticament més eficient que moltes de les empreses existents avui en dia.

Per ampliar-ne la informació ens haurem de posar més tècnics, per això tingueu una mica de paciència...

### No culpeu els NFT {#nft-qualities}

Tot el sistema NFT funciona a causa del fet que Ethereum és segura i descentralitzada.

Descentralitzat significa que qualsevol pot verificar que posseïu alguna cosa. Tot sense confiar o concedir la custòdia a terceres parts que poden imposar les seves regles al seu gust. També vol dir que els vostres NFT són traslladables a través de diferents productes i mercats.

Segur vol dir que ningú pot copiar/enganxar el vostre NFT o robar-lo.

Aquestes qualitats d'Ethereum fan que sigui possible posseir la titularitat d'articles digitals únics i d'aconseguir un preu correcte pels vostres continguts. Però tot això té un cost. Les cadenes de blocs com Bitcoin i Ethereum actualment consumeixen molta energia a causa del fet que en fa falta molta per mantenir aquestes qualitats. Si fos fàcil reescriure la història d'Ethereum per robar NFT o criptomonedes, el sistema col·lapsaria.

#### El treball d'encunyar el vostre NFT {#minting-nfts}

Quan encunyeu un NFT, han de succeir certes coses:

- Ha de ser confirmat com un actiu a la cadena de blocs.
- El balanç de comptes del titular s'ha d'actualitzar per incloure aquest actiu. Això fa possible que sigui comerciable o que la «propietat» sigui verificable.
- Les transaccions que confirmen tot això necessiten ser afegides a un bloc i «immortalitzades» a la cadena.
- El bloc ha de ser confirmat per totes les persones de la xarxa com a «correcte». Aquest consens evita la necessitat d'intermediaris, ja que la xarxa dona per bo que el vostre NFT existeix i que us pertany. I està en cadena, per tant qualsevol pot comprovar-ho. Aquesta és una de les formes en què Ethereum ajuda els creadors d'NFT a maximitzar els seus guanys.

Totes aquestes tasques les fan els miners. I permeten a la resta de la xarxa tenir coneixement del vostre NFT i de qui és la titularitat. Això vol dir que la mineria ha de ser suficientment complicada; d'altra banda, qualsevol podria dir que és titular de l'NFT que acabeu d'encunyar i transferir-se la titularitat fraudulentament. Existeixen molts incentius localment per assegurar que els miners actuen amb honestedat.

[Més informació sobre la mineria](/developers/docs/consensus-mechanisms/pow/)

#### Protegir el vostre NFT amb la mineria {#securing-nfts}

La dificultat de la mineria ve del fet que comporta un munt de poder de computació per a crear nous blocs a la cadena. És important recalcar que els blocs es creen de manera coherent, no només quan es necessiten. Es creen cada 12 segons aproximadament.

Això és important per fer que Ethereum sigui a prova de manipulació, una de les qualitats que fa possible els NFT. Com més blocs, més segura és la cadena. Si el vostre NFT es va crear al bloc #600 i un pirata intentés robar-lo modificant les seves dades, l'empremta digital de tots els blocs subsegüents canviaria. Per tant, qualsevol individu que estigués executant un software d'Ethereum seria capaç immediatament de detectar-ho i evitar que succeís.

Això vol dir, tanmateix, que constantment s'ha d'estar utilitzant energia computacional. També significa que un bloc que contingui 0 transaccions d'NFT tindrà aproximadament la mateixa empremta de carboni, ja que es consumirà energia computacional per crear-lo. Altres transaccions sense NFT ompliran els blocs.

#### Les cadenes de blocs consumeixen molta energia actualment {#blockchains-intensive}

Per tant, sí, hi ha una empremta de carboni associada a la creació de blocs mitjançant la mineria; i això també és un problema per a les cadenes com Bitcoin, però no és directament culpa dels NFT.

Molta mineria utilitza fonts d'energies renovables o energies sense explotar a llocs remots. Existeix, a més, l'argument que les indústries que les NFT i les criptomonedes estan alterant tenen també enormes empremtes de carboni. Però tan sols perquè les indústries existents siguin dolentes, no significa que no ens hauríem d'esforçar per ser millors.

I ho som. Ethereum està evolucionant per fer l'ús d'Ethereum (i, com a resultat, els NFT) més energèticament eficient. I aquest ha estat sempre el pla.

No estem aquí per defensar l'empremta mediambiental de la mineria, sinó que volem explicar com estan canviant les coses a millor.

### Un futur més verd... {#a-greener-future}

Durant tot aquest temps que Ethereum ha existit, el consum energètic de la mineria ha estat un gran àmbit d'atenció per als desenvolupadors i els investigadors. I la visió sempre ha estat reemplaçar-la el més aviat possible. [Més informació sobre la visió d'Ethereum](/upgrades/vision/)

Aquesta visió s'està lliurant ara mateix.

#### Un Ethereum més verd {#greener-ethereum}

Ethereum està passant actualment per una sèrie de millores que reemplaçaran la mineria amb [les participacions](/staking/). Això traurà l'energia computacional com a mecanisme de seguretat i reduirà la petjada de carboni d'Ethereum en ~99,95%<sup>[^1]</sup>. En aquest món, els participants comprometen fons en lloc de poder computacional per protegir la xarxa.

El cost energètic d'Ethereum serà el cost d'executar un ordinador personal multiplicat pel nombre de nodes a la xarxa. Si hi ha 10.000 nodes a la xarxa i el cost d'execució d'un ordinador personal és aproximadament 525 kWh per any, això fa un total de 5.250.000 kWh<sup>[^1]</sup> per any per a tota la xarxa.

Podem utilitzar aquest càlcul per comparar el futur d'Ethereum amb un servei global com Visa. 100.000 transaccions de Visa utilitzen 149 kWh d'energia<sup>[^2]</sup>. En la prova de participació d'Ethereum, aquest mateix nombre de transaccions costarien 17,4 kWh d'energia o ~11% del total de l'energia<sup>[^3]</sup>. Això sense considerar totes les optimitzacions fetes en paral·lel a la capa de consens i les cadenes de fragments, com ara els [rollups](/glossary/#rollups). Podria ser tan poc com 0,1666666667 kWh d'energia per cada 100.000 transaccions.

L'important és que millora l'eficiència energètica a la vegada que preserva la descentralització i protecció d'Ethereum. Moltes altres cadenes de blocs externes podrien utilitzar algun tipus de participacions, però estan protegides per uns pocs apostadors selectes, no pels milers que Ethereum tindrà. Com més descentralització, més protegit estarà el sistema.

[Més informació sobre les estimacions energètiques](#footnotes-and-sources)

_Hem aportat la comparació bàsica de Visa perquè tingueu una base per comprendre el consum energètic de la prova de participació d'Ethereum respecte a un nom familiar. Tanmateix, a la pràctica, no és realment correcte comparar-los basant-se en nombre de transaccions. La despesa energètica d'Ethereum està basada en el temps. Si Ethereum fes més o menys transaccions d'un minut a l'altre, la despesa energètica seria la mateixa._

_És important també recordar que Ethereum fa més que només transaccions financeres, és una plataforma per a aplicacions; per tant, una comparació més justa podria ser amb moltes companyies o industries incloent-hi Visa, AWS i d'altres!_

#### Terminis {#timelines}

El procés ja ha començat. [La cadena de balisa](/upgrades/beacon-chain/), la primera millora, llençada el desembre de 2020. Proporciona la base per a les participacions permetent als apostadors accedir al sistema. El següent pas rellevant per a l'eficiència energètica és fusionar la cadena actual, la que està protegida pels miners, amb la cadena de balisa, on la mineria no és necessària. Els terminis poden no ser exactes en aquest punt, però s'estima que succeirà en algun moment de 2022. Aquest procés es coneix com La Fusió (anteriorment anomenada l'acoblament). [Més informació sobre la fusió](/upgrades/merge/).

<ButtonLink to="/upgrades/">
  Més informació sobre les millores d'Ethereum
</ButtonLink>

## Construir amb NFT {#build-with-nfts}

La majoria dels NFT són construïts utilitzant un estàndard conegut com a [ERC-721](/developers/docs/standards/tokens/erc-721/). No obstant això, hi ha altres estàndards que us podrien interessar. L'estàndard [ERC-1155](https://blog.enjincoin.io/erc-1155-the-crypto-item-standard-ac9cf1c5a226) permet tókens semifungibles, cosa que és particularment útil en el món dels jocs. Més recentment, l'[EIP-2309](https://eips.ethereum.org/EIPS/eip-2309) ha estat proposat per fer l'encunyament d'NFT molt més eficient. Aquest estàndard us permet encunyar tants com vulgueu en una sola transacció!

## Llegir-ne més {#further-reading}

- [Dades sobre l'art criptogràfic](https://cryptoart.io/data) – Richard Chen, actualitzat automàticament
- [OpenSea: la bíblia sobre els NFT](https://opensea.io/blog/guides/non-fungible-tokens/) – _Devin Fizner, 10 de gener de 2020_
- [Guia per a principiants dels NFT](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, gener de 2020_
- [Tot el que heu de saber sobre el metavers](https://foundation.app/blog/enter-the-metaverse) – _Equip de la Fundació, foundation.app_
- [No, els criptoartistes no estan malmetent el planeta](https://medium.com/superrare/no-cryptoartists-arent-harming-the-planet-43182f72fc61)
- [Mai més el poder d'un país](https://blog.ethereum.org/2021/05/18/country-power-no-more/) – _Carl Beekhuizen, 18 de maig de 2021_

<Divider />

### Notes a peu de pàgina i fonts {#footnotes-and-sources}

Tot això explica com hem arribat a les nostres estimacions energètiques mencionades abans. Aquestes estimacions s'apliquen a la xarxa com a una totalitat i no estan reservades només al procés de creació, compra o venda d'NFT.

#### 1. Un 99,95% de reducció d'energia de la mineria {#fn-1}

La reducció del consum energètic del 99,95% d'un sistema protegit per miners a un sistema protegit per participacions es calcula utilitzant les següents fonts d'informació:

- Anualment es consumeixen 44,49 TWh d'energia elèctrica minant Ethereum - [Digiconomist](https://digiconomist.net/ethereum-energy-consumption)

- Un ordinador de sobretaula mitjà, l'únic que es necessita per a executar una prova de participació, utilitza una energia de 0,06 kWh – [Gràfic de l'energia a Silicon Valley](https://www.siliconvalleypower.com/residents/save-energy/appliance-energy-use-chart) (Alguns estimen que és una mica més alta, d'uns 0,15 kWh)

En el moment d'escriure això, hi ha 140.592 validadors de 16.405 adreces úniques. D'aquests, se suposa que 87.897 validadors participen des de casa.

Se suposa que un individu mitjà amb participacions des de casa utilitza una configuració d'ordinador personal de 100 watts per executar una mitjana de 5,4 clients validadors.

Amb els 87.897 validadors executant des de casa ens dona 16.300 usuaris consumint ~1,64 megawatts d'energia.

La resta dels validadors s'executen mitjançant participacions de custòdia com ara mercats d'intercanvi i serveis de participacions. Es pot suposar que utilitzen 100 watts per cada 5,5 validadors. Aquesta és una sobreestimació bruta per anar a cop segur.

Per tant, en total, Ethereum consumeix en proves de participació al voltant de 2,62 megawatts, que és el mateix que un poble petit americà.

Això és una reducció d'almenys el 99,95% del total de la despesa energètica de l'estimació de Digiconomist dels 44,49 TWh per any que els actuals miners d'Ethereum consumeixen.

#### 2. Consum energètic de Visa {#fn-2}

El cost de les 100.000 transaccions de Visa és de 149 kWh - [Despesa energètica mitjana de la xarxa Bitcoin per transacció comparada amb la xarxa Visa el 2020, Statista](https://www.statista.com/statistics/881541/bitcoin-energy-consumption-transaction-comparison-visa/)

Cap a finals de setembre de 2020 havien processat 140.839.000.000 transaccions - [Informes financers de Visa del quart trimestre de 2020](https://s1.q4cdn.com/050606653/files/doc_financials/2020/q4/Visa-Inc.-Q4-2020-Operational-Performance-Data.pdf)

#### 3. Despesa energètica per 100.000 transaccions en una xarxa de prova de participació fragmentada {#fn-3}

S'estima que les millores en l'escalabilitat permetran la xarxa processar entre 25.000 i 100.000 transaccions per segon, amb [un màxim teòric de moment de 100.000](https://ethereum-magicians.org/t/a-rollup-centric-ethereum-roadmap/4698).

[Vitalik Buterin parla sobre el potencial de les transaccions per segon amb la fragmentació](https://twitter.com/VitalikButerin/status/1312905884549300224)

Amb un mínim, la fragmentació permetrà una quantitat de transaccions multiplicada per 64 en comparació amb les que es fan avui en dia que ronden les 15. Aquesta és la quantitat de cadenes fragmentades (capacitat i dades extra) que s'han introduït. [Més informació sobre les cadenes de fragments](/upgrades/sharding/)

Això vol dir que podem estimar quant es trigaria a processar 100.000 transaccions per poder comparar-ho amb l'exemple de Visa esmentat.

- `15 * 64 = 960` transaccions per segon.
- `100.000 / 960 = 104,2` segons en processar 100.000 transaccions.

En 104,2 segons, la xarxa Ethereum utilitzarà la mateixa quantitat d'energia:

`1,44Kwh d'ús diari * 10.000 nodes de xarxa = 14.400 kWh` al dia.

Un dia té 86.400 segons, per tant `14.400 / 86.400 = 0,1666666667 kWh` per segon.

Si multipliquem això per la quantitat de temps que fa falta per a processar 100.000 transaccions: `0,1666666667 * 104,2 = 17,3666666701 kWh`.

Això és un **11,6554809866%** de l'energia consumida per la mateixa quantitat de transaccions a Visa.

Recordeu que tot això està basat en la mínima quantitat de transaccions per segon que Ethereum estarà capacitada a dur a terme. Si Ethereum assoleix el seu potencial de 100.000 transaccions per segon, 100.000 transaccions consumirien 0,1666666667 kWh.

Per dir-ho d'una altra manera, si Visa gestionés 140.839.000.000 transaccions a un cost de 149 kWh per cada 100.000 transaccions significaria un consum d'energia anual de 209.850.110 kWh.

Ethereum en un sol any consumeix 5.256.000 kWh. Amb un potencial de 788.940.000.000 - 3.153.600.000.000 transaccions processades en aquest espai de temps.

<InfoBanner emoji=":evergreen_tree:">
  Si creieu que aquestes afirmacions són incorrectes o poden ser més exactes, plantegeu un problema o una PR. Són estimacions fetes per l'equip d'ethereum.org utilitzant informació accessible públicament i el disseny d'Ethereum planejat. No representa una promesa oficial de la Fundació Ethereum. 
</InfoBanner>
