---
title: Ланцюги сегментів даних
description: Дізнайтеся більше про ланцюги сегментів даних – фрагменти мережі Ethereum, що дають змогу здійснювати більше транзакцій і полегшують роботу.
lang: uk
template: upgrade
image: ../../../../../assets/upgrades/newrings.png
summaryPoint1: Сегментування — це багатофазні оновлення для поліпшення масштабованості та пропускної здатності Ethereum.
summaryPoint2: Ланцюги сегментів даних розподіляють навантаження мережі між 64 новими ланцюгами.
summaryPoint3: Вони полегшують роботу вузла, знижуючи вимоги до апаратних засобів.
summaryPoint4: Таке оновлення за планом має відбутися після об’єднання основної мережі з Beacon Chain.
---

<UpgradeStatus dateKey="page-upgrades-shards-date">
    Ланцюги сегментів даних повинні бути запущені у 2023 році, залежно від швидкості, з якою робота просуватиметься після <a href="/upgrades/merge/">об’єднання</a>. Завдяки цим ланцюгам у мереж Ethereum можна буде зберігати більше даних і отримувати до них доступ, однак вони не використовуватимуться для застосування кодів. Детальніше інформація буде доступна згодом.
</UpgradeStatus>

## Що таке сегментування даних? {#what-is-sharding}

Сегментування даних – це процес горизонтального розділення бази даних для розподілу навантаження. Це стандартне поняття в інформатиці. Коли мова йде про Ethereum, сегментування даних покликане розвантажити мережу й збільшити кількість транзакцій за секунду за допомогою створення нових ланцюжків (сегментів даних).

Це важливо не лише через масштабування.

## Функції сегментування даних {#features-of-sharding}

### Будь-хто може керувати вузлом {#everyone-can-run-a-node}

Сегментування даних – це чудовий спосіб масштабувати мережу й зберегти її децентралізованість. Альтернативний спосіб це зробити – збільшити розмір наявної бази даних. У такому разі мережа Ethereum стане менш доступною для її валідаторів, оскільки їм знадобляться потужніші й дорожчі комп’ютери. Наразі валідатори перевіряють дані всієї мережі, а завдяки ланцюгам сегментів даних вони зберігатимуть і перевірятимуть дані лише тих сегментів, за які відповідають. Це пришвидшить роботу й значно зменшить потребу в технічному забезпеченні.

### Більше користувачів мережі {#more-network-participation}

Зрештою сегментування даних дасть змогу керувати мережею Ethereum на комп’ютері або телефоні. Кількість користувачів зросте, і вони зможуть керувати [клієнтами](/developers/docs/nodes-and-clients/) в спільній мережі Ethereum. Це зробить її більш захищеною: що децентралізованіша мережа, то нижча ймовірність атак.

Оскільки вам потрібно буде менше технічних засобів, самостійно керувати [клієнтами](/developers/docs/nodes-and-clients/) стане легше. Вам не потрібно буде покладатися на посередницькі сервіси. Якщо маєте змогу, радимо керувати кількома клієнтами. Це покращить мережу й зменшить імовірність збоїв. [Як керувати клієнтом Eth2](/upgrades/get-involved/)

<br />

<InfoBanner isWarning={true}>
  Для початку потрібно запустити клієнт основної мережі одночасно з клієнтом Eth2. <a href="https://launchpad.ethereum.org" target="_blank">Панель запуску</a> міститиме відомості про вимоги щодо технічного обладнання та вказівки для роботи. Крім того, ви можете використовувати <a href="/developers/docs/apis/backend/#available-libraries">внутрішній інтерфейс API</a>.
</InfoBanner>

## Ланцюги сегментів даних (версія 1): доступність даних {#data-availability}

Коли ми запустимо перші ланцюги сегментів даних, вони лише надаватимуть додаткові дані в мережі. Вони не зможуть керувати транзакціями або розумними контрактами. Однак разом зі зведеннями вони збільшать кількість транзакцій за секунду.

Зведення – це технологія на рівні 2, що наразі використовується. Завдяки цій технології децентралізовані програми можуть зв’язувати ("зводити") різні транзакції в єдину транзакцію поза мережею, створювати криптографічний доказ і потім надсилати його в мережу. Це зменшує кількість даних, потрібних для здійснення транзакції. Якщо поєднати це з більшою ємністю даних, що з’являється завдяки сегментуванню, то кількість транзакцій за секунду становитиме 100 000.

<InfoBanner isWarning={false}>
  Враховуючи нещодавній прогрес у дослідженні та розробці рішень для масштабування 2-го рівня, виникла необхідність зробити пріоритетним оновлення шляхом об’єднання замість ланцюгів сегментів даних. На них буде зосереджено увагу після переходу основної мережі до системи доказу частки володіння.

[Більше про розгортання](/developers/docs/scaling/#rollups)
</InfoBanner>

## Ланцюги сегментів даних (версія 2): застосування коду {#code-execution}

У планах завжди було додавання функцій сегментам даних, щоб зробити їх більше схожими на сьогоднішню [основну мережу Ethereum](/glossary/#mainnet). Це дало б їм змогу зберігати й виконувати смартконтракти, а також керувати обліковими записами. Однак чи потрібно це, якщо зважати на зростання кількості транзакцій за секунду, яке забезпечує версія 1? У спільноті досі тривають обговорення, і, здається, можливі кілька варіантів.

### Чи потрібно застосовувати код для сегментування даних? {#do-shards-need-code-execution}

У розмові з авторами подкасту Bankless Віталік Бутерін розповів про 3 варіанти розвитку подій, які варті уваги.

<YouTube id="-R0j5AMUSzA" start="5841" />

#### 1. Застосування стану не потрібне {#state-execution-not-needed}

Це означало б, що сегменти даних не оброблятимуть смартконтракти й функціонуватимуть як звичайні сховища даних.

#### 2. Дозволити застосування для деяких сегментів {#some-execution-shards}

Можливо, нам не потрібна функція обробки смартконтрактів для всіх сегментів даних (наразі її застосування заплановано для 64). Цю функцію можна було б додати лише для кількох сегментів, а інші залишити як є. Це пришвидшило б обробку.

#### 3. Зачекати, коли можна буде застосувати технологію ZK-SNARK {#wait-for-zk-snarks}

Можливо, нам зрештою слід повернутися до цього обговорення після застосування технології ZK-SNARK. Завдяки цій технології в мережі здійснюватимуться дійсно конфіденційні транзакції. Імовірно, для цього знадобляться сегменти даних, здатні обробляти смартконтракти, які наразі перебувають на етапі дослідження й розробки.

#### Інші джерела {#other-sources}

Нижче наведено довідкові ресурси на цю тему:

- [Phase One and Done: Eth2 as a data availability engine](https://ethresear.ch/t/phase-one-and-done-eth2-as-a-data-availability-engine/5269/8) – _cdetrio, ethresear.ch_

Ця тема досі активно обговорюється. Щойно з’явиться нова інформація, ми оновимо ці сторінки.

## Зв’язок між оновленнями {#relationship-between-upgrades}

Усі оновлення Eth2 певним чином пов’язані. Нижче пояснено, як ланцюги сегментів даних пов’язані з іншими оновленнями.

### Сегменти даних і оновлення Beacon Chain {#shards-and-beacon-chain}

Beacon Chain містить усі потрібні алгоритми для забезпечення захисту й синхронізації сегментів даних. Beacon Chain керуватиме стейкерами в мережі й призначатиме їм сегменти даних, з якими вони працюватимуть. Крім того, буде покращено взаємодію між сегментами завдяки отриманню та зберіганню даних про транзакції сегментів, які доступні іншим сегментам даних. Таким чином сегменти даних міститимуть актуальні відомості про стан мережі Ethereum.

<ButtonLink to="/upgrades/beacon-chain/">Beacon Chain</ButtonLink>

### Сегменти даних і об’єднання {#shards-and-docking}

На час додавання додаткових сегментів даних основна мережа Ethereum уже буде захищена Beacon Chain із використанням моделі доказу частки володіння. Це дає можливість створювати в основній мережі ланцюги сегментів даних на основі рішень 2-го рівня, що підвищують масштабованість.

Залишається зрозуміти, чи буде основна мережа єдиним «розумним» сегментом даних, що зможе обробляти виконання коду. Так чи інакше, до рішення щодо розширення сегментів даних можна буде повернутися за необхідності.

<ButtonLink to="/upgrades/merge/">Об’єднання</ButtonLink>

<Divider />

### Докладніше {#read-more}

<ShardChainsList />
