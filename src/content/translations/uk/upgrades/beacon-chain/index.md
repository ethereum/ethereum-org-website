---
title: Beacon Chain
description: Дізнайтесь про Beacon Chain – перше глобальне оновлення Eth2 для Ethereum.
lang: uk
template: upgrade
image: ../../../../../assets/upgrades/core.png
summaryPoint1: Beacon Chain ніяк не впливає на поточну роботу Ethereum.
summaryPoint2: Йдеться лише про координування мережі.
summaryPoint3: Крім того, в Ethereum з’явиться принцип доказу частки володіння.
summaryPoint4: Дізнатися більше про це оновлення можна з технічного плану, де воно позначено як фаза 0.
---

<UpgradeStatus isShipped dateKey="page-upgrades-beacon-date">
    Beacon Chain запущено 1 грудня 2020 опівдні за часом UTC. Щоб дізнатися більше, перейдіть на <a href="https://beaconscan.com/">цю сторінку</a>. Якщо ви хочете допомогти підтвердити ланцюг, то можете <a href="/staking/">отримати частку ETH</a>.
</UpgradeStatus>

## Про оновлення Beacon Chain {#what-does-the-beacon-chain-do}

Оновлення Beacon Chain керуватиме розширеною мережею [сегментів даних](/upgrades/sharding/) і [часток](/staking/). Але це нововведення не буде схожим на [основну мережу Ethereum](/glossary/#mainnet), що функціонує сьогодні. Воно не стосуватиметься акаунтів і розумних контрактів.

Роль оновлення Beacon Chain із часом змінюватиметься, однак воно й надалі залишатиметься базовою умовою для [безпечної та надійної мережі Ethereum, яку можна масштабувати](/upgrades/vision/).

## Функції Beacon Chain {#beacon-chain-features}

### Про стейкінг {#introducing-staking}

Завдяки оновленню Beacon Chain у мережі Ethereum з’явиться поняття [доказу частки](/developers/docs/consensus-mechanisms/pos/). Це – новий спосіб покращити безпеку Ethereum. Вважайте це оновлення суспільним благом, націленим на покращення мережі Ethereum і отримання вами більшої кількості одиниць ETH. Щоб стати валідатором, потрібно отримати частку ETH. Тоді ви зможете здійснювати транзакції та створювати нові блоки в мережі.

Стейкінг і валідація набагато простіші, ніж [майнінг](/developers/docs/mining/) – принцип, на основі якого мережа працює нині. Ми сподіваємося, що це оновлення допоможе покращити захист Ethereum. Що більш людей візьме приєднається до мережі, то більш децентралізованою та захищеною від атак вона стане.

<InfoBanner emoji=":money_bag:">
Якщо ви хочете стати валідатором і допомогти захистити Beacon Chain, <a href="/staking/">дізнайтеся більше про стейкінг</a>.
</InfoBanner>

Це також важлива зміна для іншого оновлення Eth2, що стосується [ланцюгів сегментів даних](/upgrades/sharding/).

### Налаштування ланцюгів сегментів даних {#setting-up-for-shard-chains}

Після об’єднання основної мережі з Beacon Chain наступним оновленням стане введення ланцюгів сегментів даних до мережі з доказом частки володіння. Ці сегменти даних збільшать пропускну здатність мережі та поліпшать швидкість транзакцій, розширивши мережу до 64 блокчейнів. Beacon Chain – це важливий перший крок до впровадження ланцюгів сегментів даних, оскільки для їх безпечної роботи потрібно використовувати стейкінг.

Beacon Chain також відповідатиме за випадкове призначення стейкерів для перевірки ланцюгів сегментів даних. Так стейкерам буде важче змовитись і заволодіти певним сегментом даних. Іншими словами, вірогідність цього становитиме [менше ніж 1 шанс на трильйон](https://medium.com/@chihchengliang/minimum-committee-size-explained-67047111fa20).

## Зв’язок між оновленнями {#relationship-between-upgrades}

Усі оновлення Eth2 певним чином пов’язані. Нижче пояснено, як Beacon Chain впливає на інші оновлення.

### Основна мережа й Beacon Chain {#mainnet-and-beacon-chain}

Спочатку Beacon Chain функціонуватиме окремо від основної мережі Ethereum, що наразі використовується. Однак згодом ми їх зв’яжемо. План полягає в тому, щоб об’єднати основну мережу в систему з доказом частки володіння, яка контролюється та координується Beacon Chain.

<ButtonLink to="/upgrades/merge/">Об’єднання</ButtonLink>

### Сегменти даних і Beacon Chain {#shards-and-beacon-chain}

Ланцюги сегментів даних зможуть безпечно входити в екосистему Ethereum лише за наявності механізму консенсусу, що перевірятиме докази частки володіння. Завдяки Beacon Chain ми впровадимо стейкінг, а згодом — оновлення стосовно ланцюгів сегментів даних.

<ButtonLink to="/upgrades/sharding/">Ланцюги сегментів даних</ButtonLink>

<Divider />

## Взаємодія з оновленням Beacon Chain {#interact-with-beacon-chain}

<BeaconChainActions />
