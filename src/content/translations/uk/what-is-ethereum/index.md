---
title: Що таке Ethereum?
description: Керівництва, ресурси та інструменті для користувачів, що є новачками в Ethereum.
lang: uk
---

# Що таке Ethereum? {#what-is-ethereum}

Ви донедавна не були знайомі з Ethereum? Ми раді вам допомогти. Почнемо з узагальненої картини.

**Ethereum являє собою фундамент нової ери Інтернету:**

- Інтернет з вбудованою системою грошей та платежів.
- Інтернет, де користувач є власником своїх персональних даних, де програми не крадуть їх і не стежать за вами.
- Інтернет, де кожен має доступ до відкритої фінансової системи.
- Інтернет, який побудований згідно з принципами нейтралітету та інфраструктури з відкритим доступом, що непідконтрольний жодній корпорації чи окремій особі.

**Ethereum був запущений у 2015 році та є лідером серед програмованих блокчейнів у світі.**

**Як і інші блокчейни, Ethereum має власну криптовалюту під назвою ether (ETH).** ETH — це цифрові гроші. Якщо ви чули про [Bitcoin](http://bitcoin.org/), ETH має багато схожих особливостей. Він суто цифровий і може бути надісланий будь-кому в будь-яку точку світу миттєво. Надання ETH не контролюється жодним урядом чи компанією — криптовалюта є децентралізованою і її кількість обмежена. Люди в усьому світі використовують ETH для проведення платежів як сховище для зберігання цінностей або як заставу.

**Але на відміну від інших блокчейнів Ethereum здатний робити набагато більше.** Ethereum є програмованим. Це означає, що розробники можуть використовувати його для [створення нових типів програм](/uk/dapps/).

Ці децентралізовані програми (або "dapps") поєднують переваги криптовалюти та технології блокчейну. Вони можуть бути надійними, тобто коли вони "завантажені" до Ethereum, то завжди будуть працювати так, як запрограмовані. Вони можуть контролювати цифрові активи, щоб створювати нові види фінансових програм. Вони можуть бути децентралізованими — це означає, що жоден об'єкт або людина не контролює їх.

**Наразі тисячі розробників по всьому світу створюють програми на Ethereum та винаходять нові види застосувань, багато з яких ви можете використовувати сьогодні:**

- [** Криптовалютні гаманці,**](/uk/wallets/) які дозволяють виконувати дешеві миттєві платежі з ETH чи іншими активами
- **Фінансові програми**, які дозволяють вам брати у позику, позичати або інвестувати ваші цифрові активи
- **Децентралізовані ринки**, які дозволять вам торгувати цифровими активами або навіть "прогнозами" про події в реальному світі
- **Ігри**, де ви володієте ігровими активами і навіть можете заробити реальні гроші
- **І багато,** багато іншого.

**Спільнота Ethereum є найбільшою та найактивнішою блокчейн-спільнотою в світі.** До її складу входять розробники базового протоколу, дослідники криптоекономіки, шифропанки, майнинг-організації, власники ETH, розробники програм, звичайні користувачі, анархісти, компанії, що входять до списку Fortune 500, і, з цього часу, **ви**.

**Компанії або централізованої організації, що контролює Ethereum, не існує.** Ethereum підтримується і вдосконалюється з часом різноманітною, глобальною спільнотою розробників, які працюють над усім, — від базового протоколу до споживчих програм. Цей веб-сайт, так само як і решта Ethereum, був побудований та продовжує будуватися завдяки команді людей, які працюють разом.

**Ласкаво просимо до Ethereum!**

**Не впевнені, куди йти далі?**

- Хочете почати використовувати Ethereum? [ethereum.org/dapps](/uk/dapps/)
- Цікаво дізнатися більше про Ethereum та його технологію? [ethereum.org/learn](/uk/learn/)
- Ви розробник, зацікавлений у програмуванні на Ethereum? [ethereum.org/developers](/uk/developers/)
