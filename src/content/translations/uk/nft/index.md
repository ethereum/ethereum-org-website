---
title: Невзаємозамінні токени (NFT)
description: Огляд NFT на Ethereum
lang: uk
template: use-cases
emoji: ":frame_with_picture:"
sidebar: true
sidebarDepth: 2
image: ../../../../assets/infrastructure_transparent.png
alt: Логотип Eth відображається за допомогою голограми.
summaryPoint1: Спосіб представити що-небудь унікальне як актив на основі Ethereum.
summaryPoint2: Завдяки NFT у творців контенту з’являється більше можливостей, ніж будь-коли раніше.
summaryPoint3: На основі розумних контрактів блокчейну Ethereum.
---

Наразі токени NFT стрімко захоплюють сферу цифрового мистецтва та колекціонування. Життя цифрових художників змінюється завдяки масштабному продажу робіт новій криптоаудиторії. Знаменитості також долучаються, оскільки бачать у цьому нову можливість для спілкування з фанатами. Але цифрове мистецтво — лише один із багатьох способів застосування NFT. Насправді вони можуть використовуватися для позначення права власності на будь-який унікальний актив, як-от документ для об’єкта в цифровому або фізичному світі.

Якби Енді Ворхол народився в кінці 90-х, він, імовірно, зробив би NFT для банок із супом Кемпбелл. Запуск Каньє Вестом бренду Yeezy на Ethereum — лише питання часу. Одного дня навіть володіння автомобілем можна буде довести за допомогою NFT.

## Що таке NFT? {#what-are-nfts}

NFT — це токени, які можна використовувати для позначення права власності на унікальні об’єкти. Вони дають змогу перевести в токени твори мистецтва, колекційні предмети й навіть нерухомість. У них може бути лише один офіційний власник, а також вони захищені блокчейном Ethereum, тож ніхто не може змінити запис про власника або зробити копію NFT.

NFT — це скорочення від «non-fungible token» (невзаємозамінний токен). Невзаємозамінність — це економічний термін, який можна використовувати для опису таких об’єктів, як меблі, файл із піснею або комп’ютер. Вони невзаємозамінні з іншими об’єктами, оскільки мають унікальні властивості.

З іншого боку, взаємозамінні об’єкти можна обміняти, оскільки їх визначає їх цінність, а не унікальні властивості. Наприклад, ETH або долари є взаємозамінними, оскільки 1 ETH або 1 долар можна обміняти на інший 1 ETH або 1 долар.

<YouTube id="Xdkkux6OxfM" />

## Інтернет активів {#internet-of-assets}

За допомогою NFT та Ethereum можна позбутися деяких проблем, які існують в Інтернеті сьогодні. Оскільки все стає більш цифровим, з’являється потреба в реплікації властивостей фізичних предметів, як-от рідкісність, унікальність і підтвердження права власності. Не кажучи вже про те, що цифрові об’єкти часто працюють лише в контексті відповідного продукту. Наприклад, ви не можете повторно продати придбаний mp3-плеєр iTunes або обміняти бали лояльності однієї компанії на кредит іншої платформи, навіть якщо для цього існує відповідний ринок.

Розгляньмо, як виглядає Інтернет NFT в порівнянні з Інтернетом, яким сьогодні користується більшість.

### Порівняння {#nft-comparison}

| Інтернет NFT                                                                                                                                                                                               | Інтернет сьогодення                                                                                                                                                                     |
| ---------------------------------------------------------------------------------------------------------------------------------------------------------------------------------------------------------- | --------------------------------------------------------------------------------------------------------------------------------------------------------------------------------------- |
| Токени NFT унікальні в цифровій формі. Двох однакових NFT не існує.                                                                                                                                        | Копія файлу, наприклад, з розширенням .mp3 або .jpg така сама, як його оригінал.                                                                                                        |
| Кожен токен NFT має мати власника. Дані про це перебувають у загальному доступі, тож їх може легко перевірити будь-хто.                                                                                    | Записи про авторські права на цифрові об’єкти зберігаються на серверах під контролем установ, яким доводиться вірити на слово.                                                          |
| Токени NFT сумісні з усім, що було створено за допомогою Ethereum. Квиток NFT на подію можна обміняти на будь-якому ринку Ethereum на абсолютно інший NFT. Квиток можна обміняти навіть на твір мистецтва! | Компанії з цифровими об’єктами мають створювати власну інфраструктуру. Наприклад, для програми, яка видає цифрові квитки на події, необхідно створити власну біржу для продажу квитків. |
| Творці контенту можуть продавати свої роботи будь-де й отримати доступ до світового ринку.                                                                                                                 | Творці покладаються на інфраструктуру й аудиторію платформ, якими користуються. Вони часто залежать від умов використання та географічних обмежень.                                     |
| Творці можуть зберігати авторські права на свої роботи й отримувати гонорар за повторний продаж безпосередньо.                                                                                             | Платформи, як-от сервіси потокової музики, отримують більшу частину прибутків від продажу.                                                                                              |
| Об’єкти можна використовувати з несподіваною метою. Наприклад, цифровий твір мистецтва можна використати як заставу під час децентралізованої позики.                                                      |                                                                                                                                                                                         |

### Приклади NFT {#nft-examples}

Світ NFT є відносно новим. Теоретично сфера використання NFT поширюється на все, що є унікальним і вимагає підтвердження права власності. Щоб було зрозуміліше, наведемо приклади NFT, які існують сьогодні.

- [Унікальний цифровий твір мистецтва](https://foundation.app/artworks)
- [Унікальні кросівки з обмеженої лінії](https://www.metagrail.co/auctions/91cf83fb-3477-4155-aae8-6dcb9b853397)
- [Внутрішньоігровий предмет](https://market.decentraland.org/)
- [Есе](https://zora.co/0x517bab7661C315C63C6465EEd1b4248e6f7FE183/145)
- [Цифрова колекційна річ](https://www.larvalabs.com/cryptopunks/details/1)
- [Доменне ім’я](https://app.ens.domains/name/ethereum.eth)
- [Квиток для доступу до події або купон](https://www.yellowheart.io/)

### Приклади ethereum.org {#ethereum-org-examples}

Ми використовуємо NFT для винагородження наших учасників і навіть маємо власне доменне ім’я NFT.

#### POAP (протокол підтвердження відвідуваності) {#poaps}

Якщо ви долучилися до ethereum.org, можете отримати NFT протоколу POAP. Це колекційні об’єкти, які підтверджують участь у певному заході. Деякі криптозустрічі використовували POAP як різновид квитка. [Докладніше про участь](/contributing/#poap).

![Протокол POAP ethereum.org](./poap.png)

#### ethereum.eth {#ethereum-dot-eth}

Цей сайт має альтернативне доменне ім’я на основі NFT: **ethereum.eth**. Наша адреса `.org` центрально керується постачальником системи доменних імен (DNS), тоді як адресу ethereum`.eth` зареєстровано на платформі Ethereum за допомогою служби імен Ethereum (ENS). Володіємо та керуємо нею ми. [Переглянути наші записи ENS](https://app.ens.domains/name/ethereum.eth)

[Докладніше про ENS](https://app.ens.domains)

## Як працюють NFT? {#how-nfts-work}

NFT відрізняються від токенів ERC-20, як-от DAI або LINK, тим, що кожен токен є повністю унікальним і неподільним. Токени NFT дають змогу передавати або отримувати право власності на будь-які унікальні цифрові дані, які можна відстежити в загальнодоступному реєстрі за допомогою блокчейну Ethereum. NFT створюється з цифрових об’єктів і позначає цифрові або нецифрові активи. Нижче наведено об’єкти, які можуть позначати токени NFT.

- Цифрове мистецтво:
  - Файли GIF
  - Колекційні предмети
  - Музика
  - Відео
- Фізичні об’єкти:
  - Документи на автомобіль
  - Квитки на реальну подію
  - Токенізовані рахунки-фактури
  - Юридичні документи
  - Підписи
- І багато інших можливостей

NFT може мати тільки одного власника в конкретний момент. Право власності керується за допомогою унікального ідентифікатора та метаданих, які не може відтворити жоден інший токен. Токени NFT карбуються за допомогою розумних контрактів, які надають право власності й керують передаванням NFT. Коли хтось створює або карбує NFT, він виконує код, що зберігається в розумних контрактах, які відповідають різноманітним стандартам, як-от ERC-721. Ця інформація додається до блокчейну, де відбувається керування токеном NFT. Якщо розглядати процес карбування детальніше, можна виокремити такі його етапи:

- Створення нового блоку
- Перевірка інформації
- Запис інформації в блокчейні

Особливі властивості NFT:

- Кожен викарбований токен має унікальний ідентифікатор, безпосередньо пов’язаний з однією адресою Ethereum.
- Вони не взаємозамінні 1:1 з іншими токенами. Наприклад, токен ETH є точною копією будь-якого іншого токена ETH. З NFT ситуація інша.
- Кожен токен має власника, і цю інформацію можна легко перевірити.
- Ці токени існують на платформі Ethereum. Їх можна придбати й продати на будь-якому ринку NFT, заснованому на Ethereum.

Інакше кажучи, якщо ви _володієте_ токеном NFT, у вас з’являються такі можливості:

- Ви можете з легкістю довести своє право власності на нього.
  - Підтвердження права власності на NFT дуже схоже на підтвердження наявності ETH на вашому рахунку.
  - Наприклад, припустимо, що ви купуєте NFT, і право власності на унікальний токен передається до вашого гаманця за допомогою вашої загальнодоступної адреси.
  - Токен підтверджує, що ваша копія цифрового файлу є оригіналом.
  - Ваш приватний ключ є доказом права власності на оригінал.
  - Загальнодоступний ключ творця контенту слугує сертифікатом автентичності для конкретного цифрового артефакту.
    - Загальнодоступний ключ творця — це фактично незмінний компонент історії токена. Загальнодоступний ключ творця може демонструвати, що токен у вашій власності був створений певною особою, цим самим сприяючи підвищенню його ринкової вартості (на відміну від підробки).
  - Ще один спосіб підтвердження володіння токеном NFT — підписання транзакцій, щоб підтвердити, що ви володієте приватним ключем за відповідною адресою.
    - Як згадувалося вище, ваш приватний ключ є доказом права власності на оригінал. З цього ми робимо висновок, що приватні ключі за відповідною адресою контролюють NFT.
    - Підписана транзакція може використовуватися як доказ того, що ви володієте вашими приватними ключами, не розкриваючи їх нікому та водночас доводячи, що ви також володієте токеном NFT.
- Ніхто не може маніпулювати вашим токеном.
- Ви можете його продати, і в деяких випадках творець оригіналу отримає гонорар за повторний продаж.
- Або ж ви можете тримати його в себе вічно, знаючи, що ваш актив перебуває в безпеці у вашому гаманці в Ethereum.

Якщо ви _створили_ токен NFT, у вас з’являються такі можливості:

- Ви можете з легкістю довести, що створили його.
- Ви визначаєте рівень його рідкісності.
- Ви можете отримувати гонорар за кожен його продаж.
- Ви можете продавати його на будь-якому ринку NFT або в одноранговому форматі. Ви не прив’язані до жодної платформи та не потребуєте посередників.

### Рідкісність {#scarcity}

Творець NFT визначає рівень рідкісності свого активу.

Розгляньмо, наприклад, квиток на спортивний захід. Як організатор заходу може вибрати кількість квитків для продажу, так і творець токена NFT може вирішити, скільки існуватиме його копій. Іноді це точні копії, як-от 5000 звичайних квитків для входу. Іноді карбуються кілька схожих, але дещо відмінних, як-от квитки з призначеним місцем. В іншому випадку автор може захотіти створити NFT, для якого карбується лише один спеціальний рідкісний токен для колекціонування.

У цих випадках кожен токен NFT все одно матиме унікальний ідентифікатор (як кожен квиток має штрихкод), у якому буде зазначений лише один власник. Попередньо вказаний рівень рідкісності NFT є важливим і залежить від його творця. Творець може вирішити зробити кожен токен NFT абсолютно унікальним для підвищення його рідкісності або створити кілька тисяч копій. Варто пам’ятати, що ця інформація є загальнодоступною.

### Авторський гонорар {#royalties}

Деякі NFT автоматично виплачують гонорари творцям під час продажу. Ця концепція все ще розвивається, але вже є однією з найпотужніших. Початкові власники [EulerBeats Originals](https://eulerbeats.com/) заробляють 8 % гонорару за кожного продажу відповідного NFT. А деякі платформи, як-от [Foundation](https://foundation.app) і [Zora](https://zora.co/), підтримують виплату гонорарів для своїх митців.

Усе відбувається автоматично, тож творці можуть нічого не робити й отримувати гонорар, поки їхні роботи продаються від людини до людини. Наразі визначення гонорарів відбувається вручну й тому не дуже точне: багато творців не отримують заслужену плату. Але якщо запрограмувати NFT на виплату гонорару, ви ніколи не пропустите свої кошти.

## Для чого використовуються токени NTF? {#nft-use-cases}

Нижче можна ознайомитися з додатковою інформацією про деякі більш розвинуті сценарії та концепції використання NFT на Ethereum.

- [Цифровий контент](#nfts-for-creators)
- [Ігрові предмети](#nft-gaming)
- [Доменні імена](#nft-domains)
- [Фізичні предмети](#nft-physical-items)
- [Інвестиції та застава](#nfts-and-defi)

<Divider />

### Максимізація доходів творців {#nfts-for-creators}

Сьогодні найактивніше токени NFT використовуються у сфері цифрового контенту. Це пов’язано з проблемами організації. Творці контенту бачать, що їхні доходи та потенційний прибуток поглинають платформи.

Митець, який публікує свою роботу в соціальній мережі, заробляє гроші на платформі, що продає рекламу його підписникам. Натомість він отримує популярність, але популярністю не оплатиш рахунки.

Токени NFT дають змогу організувати нову економіку для творців, де їм не доводитиметься передавати право власності на свій контент платформам, на яких вони його публікують. Право власності закладено в самому контенті.

Коли творці продають свій контент, кошти надходять їм безпосередньо. Якщо потім новий власник продасть токен NFT, його оригінальний творець навіть зможе автоматично отримати гонорар за це. Оплата гарантована щоразу, коли продається токен, оскільки адреса творця є складовою метаданих NFT, які неможливо змінити.

<InfoBanner shouldSpaceBetween emoji=":eyes:">
  <div>Досліджуйте, купуйте й створюйте власні токени NFT на твори мистецтва та колекційні предмети.</div>
  <ButtonLink to="/dapps/?category=collectibles">
    Ознайомитися з мистецтвом NFT
  </ButtonLink>
</InfoBanner>

#### Проблема несанкціонованого копіювання {#nfts-copy-paste}

Скептики часто стверджують, що NFT — це дурниці, демонструючи при цьому зображення, де виконують знімок екрана з токеном NFT на твір мистецтва. Вони всміхаються та кажуть: «Дивись, тепер у мене є це зображення безкоштовно!»

Так, воно дійсно є. Але якщо ви загуглите «Герніку» Пікассо, чи зробить це вас новим гордим власником шедевру, який коштує кілька мільйонів доларів?

Врешті-решт, володіння реальним предметом є настільки цінним, наскільки вирішує ринок. Що частіше контент з’являється на екранах, поширюється та взагалі використовується, то більшої цінності він набуває.

Володіння перевіреним реальним предметом завжди цінуватиметься.

<Divider />

### Підвищення ігрового потенціалу {#nft-gaming}

NFT викликають великий інтерес серед розробників ігор. Вони можуть забезпечити облік прав власності на внутрішньоігрові предмети, підживлювати внутрішньоігрову економіку та приносити гравцям безліч переваг.

У багатьох звичайних іграх можна купувати предмети, які використовуватимуться в ході гри. Але якби цей предмет був токеном NFT, ви б могли відшкодувати витрачені гроші, продавши його після завершення гри. Ви навіть зможете заробити, якщо його цінність встигла вирости.

Розробники ігор як емітенти NFT можуть заробляти гонорар щоразу, коли предмет повторно продається на відкритому ринку. Це створює більш взаємовигідну бізнес-модель, де і гравці, і розробники заробляють на вторинному ринку NFT.

Це також означає, що якщо гра більше не підтримується розробниками, зібрані вами предмети залишаються вашими.

Зрештою, предмети, які ви здобуваєте в іграх, можуть залишатися у вас довше, ніж власне ігри. Навіть якщо гра більше не підтримується, ваші предмети завжди будуть під вашим контролем. Це означає, що внутрішньоігрові предмети стають цифровими сувенірами та мають цінність поза грою.

Гра у віртуальній реальності Decentraland навіть дає змогу купувати токени NFT, що позначають віртуальні земельні ділянки, якими можна користуватися на власний розсуд.

<InfoBanner shouldSpaceBetween emoji=":eyes:">
  <div>Ознайомтеся з іграми Ethereum на основі NFT.</div>
  <ButtonLink to="/dapps/?category=gaming">
    Ознайомитися з іграми NFT
  </ButtonLink>
</InfoBanner>

<Divider />

### Адреси Ethereum, які легко запам’ятовуються {#nft-domains}

Служба імен Ethereum використовує NFT, щоб призначити вашій адресі Ethereum назву, яка буде легше запам’ятовуватися, як-от `mywallet.eth`. Це означає, що ви можете попросити когось надіслати вам ETH на адресу `mywallet.eth`, а не `0x123456789.....`.

Так само це працює з назвою домену сайту, що робить IP-адресу простішою для запам’ятовування. Як і домени, імена ENS мають цінність, як правило, залежно від довжини та релевантності. З ENS вам не потрібен реєстр доменів для полегшення передачі права власності. Натомість ви можете обмінюватись іменами ENS на ринку NFT.

Ваше ім’я ENS може:

- Отримувати криптовалюту й інші NFT.
- Вказувати на децентралізований сайт, наприклад [ethereum.eth](https://ethereum.eth.link). [Докладніше про децентралізацію вашого сайту](https://docs.ipfs.io/how-to/websites-on-ipfs/link-a-domain/#domain-name-service-dns)
- Зберігати будь-яку довільну інформацію, включно з даними профілю, як-от адреси електронної пошти й інформацію з Twitter.

<Divider />

### Фізичні предмети {#nft-physical-items}

Токенізація фізичних предметів, на відміну від їх цифрових аналогів, ще не настільки розвинена. Але є чимало проєктів, що досліджують токенізацію нерухомості, унікальних модних речей тощо.

Оскільки NFT — це, по суті, документи, одного дня ви можете придбати автомобіль або будинок за допомогою ETH і отримати відповідний документ у вигляді NFT у відповідь (у рамках тієї самої транзакції). Оскільки речі стають все більш високотехнологічними, неважко уявити світ, де ваш гаманець Ethereum стане ключем до вашої машини або будинку: двері відчинятимуться за допомогою криптографічного доказу права власності.

Завдяки представленню на Ethereum цінних активів, як-от автомобілі та нерухомість, можна використовувати NFT як заставу в децентралізованих позиках. Це особливо корисно, якщо у вас не багато готівки або криптовалюти, але є чимало цінних фізичних предметів. [Докладніше про DeFi](/defi/)

<Divider />

### NFT і DeFi {#nfts-and-defi}

Світ NFT й [децентралізовані фінанси (DeFi)](/defi/) починають співпрацювати в різних цікавих напрямках.

#### Позики, забезпечені NFT {#nft-backed-loans}

Існують програми DeFi, які дають змогу позичати гроші під заставу. Наприклад, ви заставляєте 10 ETH, щоб позичити 5000 DAI ([стейблкоїн](/stablecoins/)). Це гарантує повернення грошей позикодавцю, який отримає заставу, якщо позичальник не поверне DAI. Однак не кожен має достатньо криптовалюти, щоб використовувати її як заставу.

Натомість проєкти починають досліджувати використання NFT як заставу. Уявіть, що свого часу ви купили рідкісний CryptoPunk NFT, який за сьогоднішніми цінами може коштувати 1000 доларів. Надавши його як заставу, ви можете отримати доступ до позики з тим самим набором правил. Якщо ви не повернете DAI, ваш токен CryptoPunk буде надіслано позикодавцю як заставу. Зрештою, це може спрацювати з будь-чим, що ви переводите в токени NFT.

І це не важко для Ethereum, тому що обидва світи (NFT і DeFi) мають однакову інфраструктуру.

#### Часткове право власності {#fractional-ownership}

Творці NFT також можуть створювати «частки» своїх NFT. Це дає інвесторам і шанувальникам можливість володіти частиною NFT, не купуючи токен цілком. Це надає ще більше можливостей для карбувальників і колекціонерів NFT.

- Частковими NFT можна торгувати на децентралізованих біржах ([DEX ](/defi/#dex)), як-от Uniswap, а не лише на [ринках NFT](/dapps?category=collectibles). Це означає більше покупців і продавців.
- Загальна ціна NFT може бути визначена ціною його часток.
- Так у вас з’являється більше можливостей володіти й отримувати прибуток від предметів, якими ви цікавитеся. За володіння NFT важче встановити ціну.

Це все ще експеримент, але ви можете дізнатися більше про часткове володіння NFT на таких біржах:

- [NIFTEX](https://landing.niftex.com/)
- [NFTX](https://gallery.nftx.org/)

Теоретично це розблокує такі можливості, як часткове володіння роботою Пікассо. Ви станете акціонером NFT Пікассо. Це означає, що у вас буде право голосу під час, наприклад, розподілу доходів. Дуже ймовірно, що одного дня володіння часткою NFT введе вас у децентралізовану автономну організацію (DAO) для керування цим активом.

Це організації на основі Ethereum, які дають змогу незнайомцям, як-от глобальним акціонерам активу, безпечно координувати свою діяльність, не обов’язково довіряючи іншим людям. Причина в тому, що жодну копійку не можна витратити без схвалення групи.

Як ми вже згадували, це середовище розвивається в нас на очах. NFT, DAO, часткові токени розвиваються різними темпами. Але вся їх інфраструктура існує та може легко працювати разом, оскільки вони всі говорять однією мовою — Ethereum. Ознайомтеся з цим середовищем.

[Докладніше про DAO](/dao/)

<Divider />

## Ethereum і NFT {#ethereum-and-nfts}

Ethereum дає можливість NFT працювати з кількох причин:

- Історія транзакцій і метадані токенів відкрито перевіряються, тому можна легко довести історію володіння.
- Після підтвердження транзакції стає майже неможливим маніпулювання цими даними для «викрадення» права власності.
- Обмін NFT може бути одноранговим без допомоги платформи, яка може вводити великі скорочення в ролі компенсації.
- Усі продукти Ethereum мають однаковий «бекенд». Інакше кажучи, усі продукти Ethereum можуть легко розуміти один одного, що робить NFT сумісними з різними продуктами. Ви можете купити NFT в одному продукті й легко продати його в іншому. Як творець ви можете розмістити свої NFT в кількох продуктах одночасно: кожен продукт матиме найновішу інформацію про право власності.
- Ethereum ніколи не зникає, тобто ваші токени будуть завжди доступні для продажу.

## Вплив NFT на навколишнє середовище {#environmental-impact-nfts}

NFT стають усе популярнішими, а це означає, що вони також піддаються посиленому контролю, особливо через їх вуглецевий слід.

Уточнімо декілька речей:

- NFT безпосередньо не збільшують вуглецевий слід Ethereum.
- Те, як Ethereum захищає ваші кошти й активи, наразі вимагає великих витрат енергії, але незабаром це зміниться на краще.
- Після покращення власний вуглецевий слід Ethereum буде на 99,95 % меншим, що зробить систему енергоефективнішою, ніж багато інших існуючих галузей.

Щоб пояснити детальніше, нам доведеться навести технічні дані, тому трохи потерпіть.

### Не звинувачуйте в цьому NFT {#nft-qualities}

Уся екосистема NFT працює тому, що середовище Ethereum децентралізоване та безпечне.

Децентралізованість означає, що ви та всі решта можете підтвердити володіння чимось. І все це без довіри та надання опіки третій стороні, яка за власним бажанням може нав’язувати свої правила. Це також означає, що ваш токен NFT може переноситися на багато різних продуктів і ринків.

Безпечність означає, що ніхто не може несанкціоновано скопіювати або викрасти ваш NFT.

Ці властивості Ethereum дають змогу володіти унікальними предметами в цифровому вигляді й отримувати справедливу ціну за ваш контент. Але за це доводиться платити. Блокчейни, як-от Bitcoin і Ethereum, наразі вимагають багато витрат енергії, необхідних для збереження цих властивостей. Якби можна було легко переписати історію Ethereum і викрасти NFT або криптовалюту, система б зруйнувалася.

#### Процес карбування токена NFT {#minting-nfts}

Під час карбування NFT має відбутися кілька речей:

- NFT потрібно підтвердити як актив у блокчейні.
- Баланс рахунку клієнта має бути оновлений, щоб включити цей актив. Це робить можливими обміни та перевірку володіння.
- Транзакції, що підтверджують сказане вище, мають бути додані в блок і «увіковічені» в ланцюзі.
- Блок має бути підтвердженим усіма в мережі як «правильний». Цей консенсус знімає потребу в посередниках, бо мережа погоджується з тим, що ваш NFT існує та належить вам. І він на ланцюзі, тож кожен може його перевірити. Це один зі способів, завдяки яким Ethereum допомагає творцям NFT максимізувати їхній заробіток.

Усі ці завдання виконують майнери. І вони повідомляють решті мережі про ваш NFT і те, хто ним володіє. Це означає, що майнинг має бути достатньо складним, інакше кожен зможе з легкістю стверджувати, що він володіє токеном NFT, який ви щойно викарбували, і обманним шляхом перейняти право власності. Існує безліч ідей для того, щоб переконатися в чесності майнерів.

[Докладніше про майнинг](/developers/docs/consensus-mechanisms/pow/)

#### Безпека ваших NFT завдяки майнингу {#securing-nfts}

Складність майнингу пов’язана з тим, що для створення нових блоків у ланцюзі потрібно багато обчислювальної потужності. Важливо зазначити, що блоки створюються послідовно, а не лише тоді, коли вони потрібні. Вони створюються кожні 12 секунд або близько того.

Це важливо для забезпечення захисту Ethereum від несанкціонованого доступу — однієї з властивостей, які роблять можливим створення NFT. Що більше блоків, то надійніший ланцюг. Якби ваш токен NFT був створений у блоці № 600 і хакер намагався викрасти ваш NFT, змінивши його дані, цифровий відбиток усіх наступних блоків би змінився. Це означає, що кожен, хто запускає програмне забезпечення Ethereum, одразу зможе виявити й запобігти цьому.

Однак це й означає, що обчислювальну потужність потрібно використовувати постійно. Це також означає, що блок, який містить 0 транзакцій NFT, буде мати приблизно той самий вуглецевий слід, оскільки для його створення все ще витрачатиметься обчислювальна потужність. Інші транзакції, не пов’язані з NFT, будуть заповнювати блоки.

#### Наразі блокчейни витрачають чимало енергії {#blockchains-intensive}

Тому так, вуглецевий слід, пов’язаний зі створенням блоків за допомогою майнингу, існує. Ця проблема стосується й таких мереж, як Bitcoin, але не є безпосередньо виною NFT.

Багато майнингових підприємств використовують відновлювані джерела енергії або невикористану енергію у віддалених місцях. Також слід зважати на факт, що галузі, які руйнують NFT та криптовалюти, також мають величезний вуглецевий слід. Але шкода від наявних процесів не означає, що ми не повинні прагнути бути кращими.

Ми вже над цим працюємо. Ethereum розвивається, щоб зробити використання Ethereum (і, відповідно, NFT) більш енергоефективним. Це завжди було нашим планом.

Ми не виправдовуємо вплив майнингу на екологію. Ми хочемо пояснити, як змінюємо наші процеси на краще.

### Екологічніше майбутнє {#a-greener-future}

Відколи з’явилася система Ethereum, розробники та дослідники приділяли чимало уваги споживанню енергії під час майнингу. І бачення завжди полягало в тому, щоб якомога швидше це змінити. [Докладніше про бачення Ethereum](/upgrades/vision/)

Це бачення реалізується прямо зараз.

#### Екологічніша система Ethereum {#greener-ethereum}

Наразі Ethereum проходить низку оновлень, що замінять майнинг на [стейкінг](/staking/). Обчислювальна потужність як механізм безпеки буде замінена, що зменшить вуглецевий слід Ethereum на ~ 99,95 %<sup>[^1]</sup>. У цьому світі стейкери вкладають кошти, а не обчислювальну потужність, для захисту мережі.

Вартість енергії, яку споживає Ethereum, стане рівною вартості запуску домашнього комп’ютера, помноженої на кількість вузлів у мережі. Уявімо, що в мережі 10 000 вузлів, а вартість роботи домашнього комп’ютера становить приблизно 525 кВт⋅год на рік. Це 5 250 000 кВт⋅год<sup>[^1]</sup> на рік для всієї мережі.

Ми можемо використовувати це для порівняння майбутнього Ethereum із глобальним сервісом, як-от Visa. 100 000 операцій із Visa використовують 149 кВт⋅год енергії<sup>[^2]</sup>. В Ethereum із доказом частки (proof-of-stake) на таку саму кількість транзакцій витратилося б 17,4 кВт⋅год енергії або ~11 % від загальної кількості енергії<sup>[^3]</sup>. І це без урахування численних оптимізацій, над якими паралельно працюють спеціалісти з рівня консенсусу та ланцюгів шардів, як-от [накопичувальні пакети](/glossary/#rollups). Вартість може сягати всього 0,1666666667 кВт⋅год енергії для 100 000 транзакцій.

Важливо зазначити, що це покращує енергоефективність і зберігає децентралізацію та безпечність Ethereum. Багато інших блокчейнів уже можуть використовувати певну форму стейкінгу, але вони захищені кількома вибраними стейкерами, а не тисячами, які будуть в Ethereum. Що ширша децентралізація, то безпечніша система.

[Детальніше про оцінювання енергії](#footnotes-and-sources)

_Ми надали основне порівняння з Visa, щоб у вас склалось уявлення про споживання енергії Ethereum із доказом частки (proof-of-stake) порівняно зі знайомим брендом. Однак на практиці не зовсім правильно порівнювати за кількістю транзакцій. Виробництво енергії системою Ethereum залежить від часу. Якби в Ethereum здійснювалося більше або менше транзакцій від хвилини до хвилини, виробництво енергії залишалося б незмінним._

_Важливо також пам’ятати, що Ethereum виконує не просто фінансові транзакції. Це платформа для програм, тому більш справедливим є порівняння з багатьма компаніями та підприємствами, включно з Visa, AWS тощо._

#### Часові рамки {#timelines}

Процес запущено. [Beacon Chain](/upgrades/beacon-chain/), перше оновлення, випущено в грудні 2020 року. Це створює основу для стейкінгу, даючи змогу стейкерам приєднуватися до системи. Наступним кроком, що стосується енергоефективності, є об’єднання поточного ланцюга, захищеного майнерами, з ланцюгом Beacon Chain, де майнинг не потрібен. На цьому етапі неможливо назвати точні терміни, але за підрахунками це станеться приблизно у 2022 році. Цей процес відомий як «об’єднання» (раніше його називали стикуванням). [Докладніше про об’єднання](/upgrades/merge/).

<ButtonLink to="/upgrades/">
  Детальніше про оновлення Ethereum
</ButtonLink>

## Розбудова за допомогою NFT {#build-with-nfts}

Більшість токенів NFT будуються за допомогою узгодженого стандарту, відомого як [ERC-721](/developers/docs/standards/tokens/erc-721/). Проте є й інші стандарти, на які можна звернути увагу. Стандарт [ERC-1155](https://blog.enjincoin.io/erc-1155-the-crypto-item-standard-ac9cf1c5a226) дає змогу використовувати напіввзаємозамінювані токени, що особливо корисно у сфері ігор. А нещодавно було запропоновано стандарт [EIP-2309](https://eips.ethereum.org/EIPS/eip-2309), щоб зробити майнинг NFT набагато ефективнішим. Цей стандарт дає змогу карбувати будь-яку кількість монет в одній операції!

## Додаткові ресурси {#further-reading}

- [Дані криптомистецтва](https://cryptoart.io/data) — Річард Чен, автоматичні оновлення
- [OpenSea: Біблія NFT](https://opensea.io/blog/guides/non-fungible-tokens/) — _Девін Фізнер, 10 січня 2020 року_
- [Посібник із NFT для початківців](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) — _Лінда Се, січень 2020 року_
- [Усе, що потрібно знати про метавсесвіт](https://foundation.app/blog/enter-the-metaverse) — _Команда Foundation, foundation.app_
- [Ні, криптохудожники не шкодять планеті](https://medium.com/superrare/no-cryptoartists-arent-harming-the-planet-43182f72fc61)
- [Енергоспоживання на рівні країни тепер пережиток минулого](https://blog.ethereum.org/2021/05/18/country-power-no-more/) — _Карл Бекгейзен, 18 травня 2021 року_

<Divider />

### Примітки та джерела {#footnotes-and-sources}

Тут пояснюється, як ми дійшли до наведених вище оцінювань споживання енергії. Ці оцінювання стосуються мережі в цілому, а не лише процесу створення, купівлі або продажу NFT.

#### 1. Зниження енергоспоживання на 99,95 % завдяки відмові від майнингу {#fn-1}

Зниження споживання енергії на 99,95 % під час переходу від системи, захищеної майнингом, до системи, захищеної стейкінгом, розраховується за допомогою таких джерел даних:

- 44,49 ТВт⋅год електричної енергії на рік споживається під час майнингу на Ethereum — [Digiconomist](https://digiconomist.net/ethereum-energy-consumption)

- Звичайний настільний комп'ютер — це все, що необхідно для роботи з доказом частки — використовує 0,06 кВт⋅год енергії на годину — [Графік споживання енергії в Кремнієвій долині](https://www.siliconvalleypower.com/residents/save-energy/appliance-energy-use-chart) (за деякими підрахунками показники трохи вищі — 0,15 кВт⋅год)

На час написання матеріалу існує 140 592 валідаторів з 16 405 унікальними адресами. З них 87 897 валідаторів, припускаємо, займаються стейкінгом з дому.

Очікується, що середньостатистична особа, яка займається стейкінгом вдома, використовує 100-ватний настільний персональний комп’ютер для запуску в середньому 5,4 клієнта валідатора.

87 897 виконавців, що працюють з дому, дають нам 16 300 користувачів, споживаючи ~1,64 МВт⋅год енергії.

Решта валідаторів керуються кастодіальними стейкерами, як-от біржі та сервіси для розміщення ставок. Можна припустити, що вони використовують 100 Вт на 5,5 валідатора. Це грубе переоцінювання, зроблене про всяк випадок.

Отже, Ethereum за моделі з доказом частки (proof-of-stake) споживає 2,62 МВт⋅год — приблизно стільки само, як маленьке американське містечко.

Це скорочення щонайменше на 99,95 % від загального обсягу використання енергії в порівнянні з оцінюванням Digiconomist у 44,4 ТВт⋅год на рік, яку зараз споживає Ethereum під час майнингу.

#### 2. Енергоспоживання Visa {#fn-2}

Вартість 100 000 транзакцій Visa становить 149 кВт⋅год — [Порівняння середнього енергоспоживання мережі Bitcoin за одну транзакцію з мережею VISA у 2020 році, Statista](https://www.statista.com/statistics/881541/bitcoin-energy-consumption-transaction-comparison-visa/)

Станом на вересень 2020 року вони обробили 140 839 000 000 транзакцій — [Фінансовий звіт Visa за 4 квартал 2020 року](https://s1.q4cdn.com/050606653/files/doc_financials/2020/q4/Visa-Inc.-Q4-2020-Operational-Performance-Data.pdf)

#### 3. Енергоспоживання для 100 000 транзакцій у мережі proof-of-stake із шардами {#fn-3}

Очікується, що оновлення масштабованості дасть мережі змогу обробляти від 25 000 до 100 000 транзакцій за секунду, тоді як [на сьогодні теоретичний максимум становить 100 000](https://ethereum-magicians.org/t/a-rollup-centric-ethereum-roadmap/4698).

[Розповідь Віталіка Бутеріна про потенціал транзакцій за секунду за використання шардингу](https://twitter.com/VitalikButerin/status/1312905884549300224)

Як мінімум, шардинг дасть змогу здійснювати в 64 рази більше транзакцій у порівнянні з поточним рівнем (близько 15 транзакцій). Це кількість ланцюгів шардів (додаткові дані та потужність), які впроваджуються. [Докладніше про ланцюги шардів](/upgrades/sharding/)

Це означає, що ми можемо оцінити, скільки часу потрібно для процесу обробки 100 000 транзакцій, щоб порівняти дані з прикладом Visa вище.

- `15 * 64 = 960` транзакцій на секунду.
- `100 000 / 960 = 104,2` секунди для обробки 100 000 транзакцій.

За 104,2 секунди мережа Ethereum використає таку кількість енергії:

`1,44 кВт⋅год щоденного використання * 10 000 мережевих вузлів = 14 400 кВт⋅год` на день.

У добі 86 400 секунд, тому `14 400 / 86 400 = 0,1666666667 кВт⋅год` за секунду.

Помножимо це число на кількість часу, потрібного для обробки 100 000 транзакцій: `0,1666666667 * 104,2 = 17,3666666701 кВт⋅год`.

Це **11,6554809866 %** енергії, спожитої під час такої самої кількості транзакцій у системі Visa.

І пам’ятайте, що це базується на мінімальній кількості транзакцій, які Ethereum зможе обробляти за секунду. Якщо Ethereum досягне свого потенціалу в розмірі 100 000 транзакцій за секунду, за 100 000 транзакцій споживатиметься 0,1666666667 кВт⋅год.

Інакше кажучи, якби Visa обробляла 140 839 000 000 транзакцій вартістю 149 кВт⋅год за 100 000 транзакцій, це б становило 209 850 110 кВт⋅год енергії на рік.

Енергоспоживання Ethereum за один рік становить 5 256 000 кВт⋅год. З потенціалом 788 940 000 000–3 153 600 000 000 транзакцій, оброблених за той період.

<InfoBanner emoji=":evergreen_tree:">
  Якщо ви вважаєте, що ці статистичні дані неправильні або неточні, поставте питання або повідомте про це. Це оцінки команди ethereum.org, створені з використанням загальнодоступної інформації та запланованого дизайну Ethereum. Вони не є офіційною обіцянкою фонду Ethereum Foundation. 
</InfoBanner>
