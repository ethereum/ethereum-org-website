---
title: Ethereum Foundation
description: Scopri di più sulla Ethereum Foundation (EF), un'organizzazione no-profit dedita al supporto di Ethereum e delle tecnologie correlate.
sidebar: false
lang: it
---

# Informazioni sulla Ethereum Foundation {#about-the-ethereum-foundation}

<Logo/>

La [Ethereum Foundation](http://ethereum.foundation/) (EF) è un'organizzazione no-profit dedita al supporto di [Ethereum](/what-is-ethereum/) e delle tecnologie correlate.

Non è un'azienda, né una no-profit tradizionale. Il suo ruolo non è quello di controllare o guidare Ethereum, e non è l'unica organizzazione che finanzia lo sviluppo critico delle tecnologie correlate a Ethereum. L'EF fa parte di un [ecosistema](/community/) molto più ampio.

## Iniziative dell'Ethereum Foundation {#ethereum-foundation-initiatives}

### Programma di Supporto dell'Ecosistema {#ecosystem-support-program}

Il [programma di supporto dell'ecosistema](https://esp.ethereum.foundation/) esiste per dare sostegno sia finanziario che non a progetti ed entità all'interno di tutta la community Ethereum, con lo scopo di accelerare la crescita dell'ecosistema. È un'espansione dell'originario Ethereum Grants Program, che si concentrava soprattutto sul supporto finanziario.

Scopri di più sul programma di supporto dell'ecosistema, sui destinatari delle sovvenzioni passati e sul processo di candidatura per le sovvenzioni su [esp.ethereum.foundation](https://esp.ethereum.foundation/). Puoi anche consultare l'[Ecosystem Support Program Blog](https://blog.ethereum.org/category/ecosystem-support-program/) o seguire [@EF_ESP](https://twitter.com/EF_ESP) per rimanere al passo con gli ultimi annunci e le notizie più recenti.

### Devcon {#devcon}

Fin dal 2014, Ethereum Foundation ha organizzato Devcon, la conferenza annuale per tutti gli sviluppatori Ethereum, i ricercatori, i creatori e i pensatori.

Puoi accedere ai contenuti video o alle conferenze di ogni anno, a partire da quello di creazione, su [archive.devcon.org](https://archive.devcon.org/).

Scopri di più su [devcon.org](https://devcon.org/), dai un'occhiata al [Devcon Blog](https://blog.ethereum.org/category/devcon/) o segui [@efdevcon](https://twitter.com/EFDevcon) per le ultime novità.

### Programma Fellowship {#fellowship-program}

Il [Programma Fellowship dell'Ethereum Foundation](https://fellowship.ethereum.foundation/) è un progetto pilota incentrato sulla ricerca di opportunità nelle economie emergenti. I paesi in via di sviluppo rappresentano oggi oltre l'80% della popolazione mondiale. Tra i circa 400.000 bambini nati ogni giorno in tutto il mondo, più di 360.000 sono nati in paesi in via di sviluppo. Le persone nei paesi in via di sviluppo rappresentano non solo il nostro futuro in termini demografici, ma anche il prossimo miliardo di utenti attivi di Ethereum.

Il Programma Fellowship offre all'EF l'opportunità di lavorare con i fautori del cambiamento, i cui progetti hanno un elevato potenziale di impatto nelle economie emergenti utilizzando Ethereum. Il programma offre un'esperienza unica che include mentorship, competenza e accesso ai leader nell'ecosistema Ethereum.

Scopri di più su [fellowship.ethereum.foundation](https://fellowship.ethereum.foundation/) o consulta il [recente post del blog sul Programma Fellowship](https://blog.ethereum.org/2021/05/07/ethereum-for-the-next-billion/).

<br/>

Per avere più informazioni sulla Foundation e sul suo operato, visita [ethereum.foundation](http://ethereum.foundation/) o leggi il blog della [Ethereum Foundation](https://blog.ethereum.org/) per scoprire tutti gli annunci e le ultime notizie.
