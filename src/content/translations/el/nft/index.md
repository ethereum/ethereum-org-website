---
title: Μη Εναλλάξιμα Κρυπτοπαραστατικά (NFT)
description: Μια επισκόπηση των NFT στο Ethereum
lang: el
template: use-cases
emoji: ":frame_with_picture:"
sidebarDepth: 2
image: ../../../../assets/infrastructure_transparent.png
alt: Ένα λογότυπο Eth που προβάλλεται μέσω ολογράμματος.
summaryPoint1: Ένας τρόπος για να αντιπροσωπεύσετε οτιδήποτε μοναδικό ως περιουσιακό στοιχείο με βάση το Ethereum.
summaryPoint2: Τα NFT δίνουν περισσότερη δύναμη στους δημιουργούς περιεχομένου από ποτέ.
summaryPoint3: Υποστηρίζονται από έξυπνα συμβόλαια στο blockchain του Ethereum.
---

Τα NFT καταλαμβάνουν σήμερα τον κόσμο της ψηφιακής τέχνης και των συλλογών σαν καταιγίδα. Οι ψηφιακοί καλλιτέχνες βλέπουν τη ζωή τους να αλλάζει χάρη στις τεράστιες πωλήσεις που πραγματοποιούνται σε ένα νέο κρυπτο-κοινό. Συμμετέχουν συνεχώς περισσότερες διασημότητες καθώς κατανοούν τη νέα ευκαιρία σύνδεσης με τους οπαδούς τους. Αλλά η ψηφιακή τέχνη είναι μόνο ένας τρόπος χρήσης των NFT. Πραγματικά, μπορούν να χρησιμοποιηθούν για να αντιπροσωπεύουν την ιδιοκτησία οποιουδήποτε μοναδικού περιουσιακού στοιχείου, όπως μια πράξη για ένα αντικείμενο στην ψηφιακή ή φυσική πραγματικότητα.

Αν ο Andy Warhol είχε γεννηθεί στα τέλη της δεκαετίας του 90, πιθανότατα θα είχε δημιουργηθεί η Campbell's Soup ως NFT. Είναι θέμα χρόνου πριν η Nike βάλει τα Jordans στο Ethereum. Και μια μέρα η κατοχή του αυτοκινήτου σας ίσως μπορεί να αποδειχθεί με ένα NFT.

## Τι είναι το NFT; {#what-are-nfts}

Τα NFT είναι μάρκες που μπορούμε να χρησιμοποιήσουμε για να αντιπροσωπεύσουμε την ιδιοκτησία μοναδικών αντικειμένων. Μας επιτρέπουν να ψηφιοποιήσουμε αντικείμενα της τέχνης, των συλλεκτικών, ακόμη και ακίνητα. Η κυριότητα ενός ψηφιακού στοιχείου εξασφαλίζεται από το blockchain του Ethereum – κανείς δεν μπορεί να τροποποιήσει το αρχείο ιδιοκτησίας ή να αντιγράψει/επικολλήσει ένα νέο NFT με τα ίδια χαρακτηριστικά.

Το NFT σημαίνει μη εναλλάξιμο κρυπτοπαραστατικό. Ο Μη εναλλάξιμος, είναι ένας οικονομικός όρος που θα μπορούσατε να χρησιμοποιήσετε για να περιγράψετε πράγματα όπως τα έπιπλα σας, ένα αρχείο τραγουδιού ή τον υπολογιστή σας. Αυτά τα πράγματα δεν είναι εναλλάξιμα με άλλα αντικείμενα, επειδή έχουν μοναδικές ιδιότητες.

Τα εναλλάξιμα αντικείμενα, από την άλλη πλευρά, μπορούν να ανταλλάσσονται επειδή ορίζονται από την αξία τους και όχι από τις μοναδικές τους ιδιότητες. Για παράδειγμα, τα ETH ή τα δολάρια είναι εναλλάξιμα επειδή 1 ETH / $1 USD είναι ανταλλάξιμα με άλλο ένα 1 ETH / $1 USD.

<YouTube id="Xdkkux6OxfM" />

## Το διαδίκτυο των περιουσιακών στοιχείων {#internet-of-assets}

Τα NFT και το Ethereum επιλύουν μερικά από τα σημερινά προβλήματα που υπάρχουν στο διαδίκτυο. Καθώς όλα γίνονται πιο ψηφιακά, υπάρχει ανάγκη να καθοριστούν οι ιδιότητες των φυσικών αντικειμένων, όπως η σπανιότητα, η μοναδικότητα και η απόδειξη ιδιοκτησίας. Για να μην αναφέρουμε ότι τα ψηφιακά στοιχεία λειτουργούν συχνά μόνο στο πλαίσιο του προϊόντος τους. Για παράδειγμα, δεν μπορείτε να μεταπωλήσετε ένα iTunes mp3 που έχετε αγοράσει ή δεν μπορείτε να ανταλλάξετε πόντους επιβράβευσης μιας εταιρείας σε μια άλλη πλατφόρμα ακόμη και αν υπάρχει αγορά για αυτήν.

Δείτε παρακάτω μια σύγκριση ενός διαδικτύου με NFT, σε σύγκριση με το διαδίκτυο που οι περισσότεροι από εμάς χρησιμοποιούμε μεχρι σήμερα...

### Σύγκριση {#nft-comparison}

| Το διαδίκτυο με NFT                                                                                                                                                                                                                                                             | Το σημερινό διαδίκτυο                                                                                                                                                                                                    |
| ------------------------------------------------------------------------------------------------------------------------------------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------------------------------------------------------------------------ |
| Τα NFT είναι ψηφιακά μοναδικά στοιχεία, κανένα NFT δεν είναι ίδιο με κάποιο άλλο.                                                                                                                                                                                               | Το αντίγραφο ενός αρχείου, όπως ένα .mp3 ή .jpg, είναι το ίδιο με το πρωτότυπο.                                                                                                                                          |
| Κάθε NFT πρέπει να έχει έναν ιδιοκτήτη και δημόσια καταγεγραμμένο και εύκολο σε οποιονδήποτε να το επαληθεύσει.                                                                                                                                                                 | Τα αρχεία ιδιοκτησίας των ψηφιακών στοιχείων αποθηκεύονται σε διακομιστές που ελέγχονται από ιδρύματα – πρέπει να λάβετε γραπτή εγγύηση.                                                                                 |
| Τα NFTs είναι συμβατά με οτιδήποτε έχει δημιουργηθεί χρησιμοποιώντας το Ethereum. Ένα εισιτήριο NFT για μια εκδήλωση μπορεί να ανταλλαχθεί σε όλες τις αγορές του Ethereum, για ένα εντελώς διαφορετικό NFT. Θα μπορούσατε να ανταλλάξετε ένα κομμάτι τέχνης για ένα εισιτήριο! | Εταιρείες με ψηφιακά αντικείμενα πρέπει να δημιουργήσουν τη δική τους υποδομή. Για παράδειγμα, μια εφαρμογή που εκδίδει ψηφιακά εισιτήρια για εκδηλώσεις θα πρέπει να δημιουργηθεί το δικό της ανταλλακτήριο εισιτηρίων. |
| Οι δημιουργοί περιεχομένου μπορούν να πωλούν την εργασία τους οπουδήποτε και να έχουν πρόσβαση στην παγκόσμια αγορά.                                                                                                                                                            | Οι δημιουργοί βασίζονται στην υποδομή και τη διανομή των πλατφορμών που κάνουν χρήση. Συχνά υπόκεινται σε όρους χρήσης και σε γεωγραφικούς περιορισμούς.                                                                 |
| Οι δημιουργοί μπορούν να διατηρήσουν τα δικαιώματα ιδιοκτησίας επί της εργασίας τους και να διεκδικήσουν άμεσα τα δικαιώματα μεταπώλησης.                                                                                                                                       | Πλατφόρμες, όπως οι υπηρεσίες ροής μουσικής, διατηρούν την πλειονότητα των κερδών από τις πωλήσεις τους.                                                                                                                 |
| Τα αντικείμενα μπορούν να χρησιμοποιηθούν με πολλούς τρόπους. Για παράδειγμα, μπορείτε να χρησιμοποιήσετε τα ψηφιακά έργα τέχνης ως εγγύηση σε ένα αποκεντρωμένο δάνειο.                                                                                                        |                                                                                                                                                                                                                          |

### Παραδείγματα NFT {#nft-examples}

Ο κόσμος του NFT είναι σχετικά καινούργιος. Θεωρητικά, το πεδίο εφαρμογής των NFT είναι οτιδήποτε είναι μοναδικό που χρειάζεται απόδειξη ιδιοκτησίας. Δείτε παρακάτω μερικά παραδείγματα NFT που υπάρχουν σήμερα, για να σας βοηθήσει να καταλάβετε καλύτερα:

- [Ένα μοναδικό ψηφιακό έργο τέχνης](https://foundation.app/artworks)
- [Ένα μοναδικό sneaker μιας γραμμής μόδας](https://www.metagrail.co/auctions/91cf83fb-3477-4155-aae8-6dcb9b853397)
- [Ένα αντικείμενο σε παιχνίδι](https://market.decentraland.org/)
- [Μια εργασία](https://zora.co/0x517bab7661C315C63C6465EEd1b4248e6f7FE183/145)
- [Μια ψηφιακή συλλογή](https://www.larvalabs.com/cryptopunks/details/1)
- [Ένα όνομα τομέα](https://app.ens.domains/name/ethereum.eth)
- [Ένα εισιτήριο που σας δίνει πρόσβαση σε μια εκδήλωση ή ένα κουπόνι](https://www.yellowheart.io/)
- [Αγορά πραγματικών αγαθών](https://www.tangible.store/)
- [Ιδιοκτήτες ακίνητης περιουσίας](https://realt.co/)
- [Πιστοποιητικά αποφοίτησης](https://www.degreecert.com/)
- [Μουσικά δικαιώματα μέσω NFT](https://opulous.org/)
- [Αμοιβή μέσω σωματικής άσκησης](https://yeticoineth.com/about.html)
- [Ψηφιακή ταυτότητα](https://photochromic.io/)

### Παραδείγματα ethereum.org {#ethereum-org-examples}

Χρησιμοποιούμε τα NFT για να ανταμείψουμε στους συνεισφέροντες μας και έχουμε ακόμη και το όνομα τομέα μας σε NFT.

#### POAP (Απόδειξη πρωτοκόλλου παρουσίας) {#poaps}

Εάν συμβάλλετε στο ethereum.org, μπορείτε να διεκδικήσετε ένα POAP NFT. Είναι συλλεκτικά στοιχεία που αποδεικνύουν ότι συμμετείχατε σε μια εκδήλωση. Μερικές συναντήσεις για κρυπτονομίσματα έχουν χρησιμοποιήσει τα POΑP ως μια μορφή εισιτηρίου για τις εκδηλώσεις τους. [Περισσότερα για τον τρόπο συνεισφοράς](/contributing/#poap).

![ethereum.org POAP](./poap.png)

#### Το ethereum.eth {#ethereum-dot-eth}

Αυτός ο ιστότοπος έχει ένα εναλλακτικό όνομα τομέα υποστηριζόμενο από τα NFT, **ethereum.eth**. Η διεύθυνση μας `.org` διαχειρίζεται κεντρικά από έναν πάροχο απόδοσης ονομάτων τομέα (DNS), ενώ το ethereum`.eth` έχει καταχωρηθεί στο Ethereum μέσω της Yπηρεσίας Oνοματοδοσίας του Ethereum (ENS). Ανήκει και διαχειρίζεται από εμάς. [Ελέγξτε την εγγραφή μας ENS](https://app.ens.domains/name/ethereum.eth)

[Περισσότερα για το EMS](https://app.ens.domains)

## Πώς λειτουργούν τα NFT; {#how-nfts-work}

Τα NFT είναι διαφορετικά από τα ψηφιακά στοιχεία ERC-20, όπως το DAI ή το LINK και το κάθε ξεχωριστό ψηφιακό στοιχείο είναι εντελώς μοναδικό και δεν είναι διαιρεμένο. Τα NFT δίνουν τη δυνατότητα να εκχωρούν ή να διεκδικούν την κυριότητα οποιουδήποτε μοναδικού ψηφιακού δεδομένου, είναι ανιχνεύσιμα με τη χρήση του blockchain του Ethereum ως ενός δημόσιου δυσμετάβλητου μητρώου πληροφοριών. Το NFT δημιουργείται από ψηφιακά αντικείμενα ως αναπαράσταση των ψηφιακών ή μη περιουσιακών στοιχείων. Για παράδειγμα, ένα NFT θα μπορούσε να αντιπροσωπεύει:

- Ψηφιακή τέχνη:
  - GIFs
  - Συλλογές
  - Μουσική
  - Βίντεο
- Πραγματικά αντικείμενα:
  - Συμβόλαιο αυτοκινήτου
  - Εισιτήρια για ένα πραγματικό παγκόσμιο γεγονός
  - Τιμολόγια
  - Νομικά έγγραφα
  - Υπογραφές
- Πολλές ακόμη επιλογές για δημιουργία!

Η κυριότητα των NFT αποδίδεται μέσω του uniqueID και των μεταδεδομένων που κανένα άλλο ψηφιακό στοιχείο δεν μπορεί να διαθέτει. Τα NFT δημιουργούνται μέσω έξυπνων συμβολαίων που αποδίδουν την κυριότητα και διαχειρίζονται τη δυνατότητα μεταβίβασης των NFT. Όταν κάποιος δημιουργεί ένα NFT, εκτελείται κώδικας αποθηκευμένος στα έξυπνα συμβόλαια που συμμορφώνονται με τα διαφορετικά πρότυπα, όπως το [ERC-721](/developers/docs/standards/tokens/erc-721/). Αυτές οι πληροφορίες προστίθενται στην κρυπτοαλυσίδα όπου γίνεται διαχείριση του NFT. Η διαδικασία δημιουργίας, από υψηλό επίπεδο, έχει τα ακόλουθα βήματα μέσα από:

- Δημιουργία νέου μπλοκ
- Επικύρωση πληροφορίας
- Καταγραφή πληροφοριών στην κρυπτοαλυσίδα

Τα NFT έχουν κάποιες ειδικές ιδιότητες:

- Κάθε token που έχει δημιουργηθεί έχει ένα μοναδικό αναγνωριστικό που συνδέεται άμεσα με μια διεύθυνση Ethereum.
- Δεν είναι άμεσα εναλλάξιμα με άλλα token 1:1. Για παράδειγμα, το 1 ETH είναι ακριβώς το ίδιο με ένα άλλο ETH. Δε συμβαίνει το ίδιο με τα NFT.
- Κάθε token έχει ένα ιδιοκτήτη και αυτή η πληροφορία είναι εύκολα επαληθεύσιμη.
- Υπάρχουν στο Ethereum και μπορούν να αγοραστούν και να πωληθούν σε οποιαδήποτε αγορά NFT βασισμένη στο Ethereum.

Με άλλα λόγια, εάν έχετε στην _κατοχή σας_ ένα NFT:

- Μπορείτε εύκολα να αποδείξετε ότι είναι δικό σας.
  - Ο τρόπος απόδειξης ότι έχετε στην κατοχή σας ένα NFT, είναι πολύ παρόμοιος με την απόδειξη ότι έχετε ETH στον λογαριασμό σας.
  - Για παράδειγμα, ας πούμε ότι αγοράζετε ένα NFT και η κυριότητα αυτού του μοναδικού διακριτικού μεταφέρεται στο πορτοφόλι σας μέσω της δημόσιας διεύθυνσής σας.
  - Το διακριτικό τότε αποδεικνύει ότι το αντίγραφό σας του ψηφιακού αρχείου είναι το πρωτότυπο.
  - Το ιδιωτικό κλειδί σας είναι η απόδειξη ιδιοκτησίας του πρωτοτύπου.
  - Το δημόσιο κλειδί του δημιουργού του περιεχομένου, χρησιμεύει ως πιστοποιητικό γνησιότητας για το συγκεκριμένο ψηφιακό αντικείμενο.
    - Το δημόσιο κλειδί των δημιουργών είναι ουσιαστικά ένα μόνιμο μέρος της ιστορίας των ψηφιακών διακριτικών. Το δημόσιο κλειδί του δημιουργού μπορεί να αποδείξει ότι το διακριτικό που κατέχετε δημιουργήθηκε από ένα συγκεκριμένο άτομο, συνεισφέροντας έτσι στην αξία του στην αγορά (έναντι παραποίησης/απομίμησης).
  - Ένας άλλος τρόπος για να αποδείξετε ότι είστε ιδιοκτήτης του NFT είναι με την υπογραφή μηνυμάτων για να αποδείξετε ότι έχετε το ιδιωτικό κλειδί της διεύθυνσης.
    - 'Όπως αναφέρθηκε παραπάνω, το ιδιωτικό κλειδί σας είναι η απόδειξη ιδιοκτησίας του πρωτότυπου. Αυτό σημαίνει ότι τα ιδιωτικά κλειδιά πίσω από αυτή τη διεύθυνση ελέγχουν το NFT.
    - Ένα υπογεγραμμένο μήνυμα μπορεί να χρησιμοποιηθεί ως απόδειξη ότι είναι δικά σας τα ιδιωτικά κλειδιά χωρίς να τα αποκαλύψετε σε κανέναν και έτσι να αποδείξετε ότι είστε ιδιοκτήτης του NFT επίσης!
- Κανείς δεν μπορεί να το χειραγωγήσει με οποιονδήποτε τρόπο.
- Μπορείτε να το πουλήσετε και σε ορισμένες περιπτώσεις μπορεί να αποδώσει στον δημιουργό του κέρδος από τη μεταπώληση.
- Ή μπορείτε να το κρατήσετε για πάντα, γνωρίζοντας ότι το περιουσιακό στοιχείο σας είναι ασφαλές στο Ethereum πορτοφόλι σας.

Εάν έχετε _δημιουργήσει_ ένα NFT:

- Μπορείτε εύκολα να αποδείξετε ότι είστε ο δημιουργός.
- Μπορείτε να προσδιορίσετε τη σπανιότητα του.
- Μπορείτε να κερδίσετε δικαιώματα κάθε φορά που πωλείται.
- Μπορείτε να το πουλήσετε σε οποιαδήποτε αγορά NFT ή μεταξύ χρηστών. Δε δεσμεύεστε από καμία πλατφόρμα και δε χρειάζεστε κανέναν ως μεσολαβητή.

### Σπανιότητα {#scarcity}

Ο δημιουργός ενός NFT αποφασίζει για τη σπανιότητα του περιουσιακού στοιχείου.

Για παράδειγμα, σκεφτείτε το εισιτήριο για μια αθλητική εκδήλωση. Ακριβώς όπως ένας διοργανωτής μιας εκδήλωσης μπορεί να επιλέξει πόσα εισιτήρια θα πουλήσει, ο δημιουργός ενός NFT μπορεί να αποφασίσει πόσα αντίγραφα θα υπάρχουν. Μερικές φορές είναι ακριβή αντίγραφα, όπως 5000 εισιτήρια γενικής εισόδου. Μερικές φορές δημιουργούνται αρκετά πολύ παρόμοια, αλλά το καθένα ελαφρώς διαφορετικό, όπως ένα εισιτήριο για μια προκαθορισμένη θέση. Σε μια άλλη περίπτωση, ο δημιουργός μπορεί να θέλει να δημιουργήσει ένα NFT όπου μόνο ένα θα δημιουργηθεί ως ειδικό, σπάνιο ή συλλεκτικό.

Σε αυτές τις περιπτώσεις, κάθε NFT θα εξακολουθούσε να έχει ένα μοναδικό αναγνωριστικό (όπως ένας γραμμικός κώδικας στο παραδοσιακό "εισιτήριο"), με μόνο έναν ιδιοκτήτη. Η επιδιωκόμενη σπανιότητα των NFT έχει σημασία και εξαρτάται από τον δημιουργό. Ένας δημιουργός μπορεί να σκοπεύει να κάνει κάθε NFT εντελώς μοναδικό για να διατηρήσει τη σπανιότητα του ή για κάποιους λόγους να παράξει αρκετές χιλιάδες αντίγραφα. Υπόψιν, αυτές οι πληροφορίες είναι όλες δημόσιες.

### Δικαιώματα {#royalties}

Μερικά NFT θα καταβάλουν αυτόματα κρατήσεις από τα δικαιώματα στους δημιουργούς τους όταν πουληθούν. Είναι ακόμα μια αναπτυσσόμενη ιδέα, αλλά είναι μια από τις πιο ισχυρές. Οι αρχικοί ιδιοκτήτες του [EulerBeats Originals](https://eulerbeats.com/) κερδίζουν δικαιώματα 8% κάθε φορά που πωλείται το NFT. Και μερικές πλατφόρμες, όπως το [Foundation](https://foundation.app) και το [Zora](https://zora.co/), υποστηρίζουν τα δικαιώματα των καλλιτεχνών τους.

Αυτό είναι πλήρως αυτόματο, ώστε οι δημιουργοί να μπορούν απλά να καθίσουν και να κερδίζουν κρατήσεις από τα δικαιώματα καθώς η εργασία τους πωλείται από άτομο σε άτομο. Προς το παρόν, η καταβολή των δικαιωμάτων είναι πολύ χειρωνακτική και στερείται ακρίβειας – πολλοί δημιουργοί δεν πληρώνονται αυτό που τους αξίζει. Εάν το NFT σας έχει προγραμματιστεί για καταβολή δικαιωμάτων, δε θα τα χάσετε ποτέ.

## Πού χρησιμοποιούνται τα NFT; {#nft-use-cases}

Δείτε παρακάτω περισσότερες πληροφορίες για ορισμένες από τις καλύτερα αναπτυγμένες περιπτώσεις χρήσης και ιδέες για NFT στο Ethereum.

- [Ψηφιακό περιεχόμενο](#nfts-for-creators)
- [Ψηφιακά αντικείμενα μέσα σε παιχνίδι](#nft-gaming)
- [Ονόματα τομέων](#nft-domains)
- [Φυσικά αντικείμενα](#nft-physical-items)
- [Επενδύσεις και εγγυήσεις](#nfts-and-defi)
- [Tokengating](#tokengating)

<Divider />

### Μεγιστοποίηση των εσόδων για τους δημιουργούς {#nfts-for-creators}

Η μεγαλύτερη χρήση των NFT σήμερα είναι στο πλαίσιο του ψηφιακού περιεχομένου. Αυτό συμβαίνει επειδή αυτή η βιομηχανία σήμερα δεν είναι διαδεδομένη. Οι δημιουργοί περιεχομένου βλέπουν τα κέρδη και τις δυνατότητες τους να απορροφούνται από τις πλατφόρμες.

Το έργο ενός καλλιτέχνη όταν δημοσιεύεται σε ένα κοινωνικό δίκτυο, δημιουργεί χρήματα για αυτή την πλατφόρμα μέσα από διαφημίσεις από τους θαυμαστές του καλλιτέχνη. Λαμβάνουν αναγνωρισιμότητα ως αντάλλαγμα, αλλά αυτό δεν πληρώνει τους λογαριασμούς.

Τα NFT υποστηρίζουν μια νέα δημιουργική οικονομία όπου οι δημιουργοί δεν παραχωρούν την ιδιοκτησία του περιεχομένου τους στις πλατφόρμες που χρησιμοποιούν για να το δημοσιεύσουν. Η κυριότητα ενσωματώνεται μέσα στο ίδιο το περιεχόμενο.

Όταν πωλούν κάποιο έργο τους, τα χρήματα πηγαίνουν απευθείας σε αυτούς. Εάν ο νέος ιδιοκτήτης πουλήσει το NFT, ο αρχικός δημιουργός μπορεί ακόμη και να λάβει αυτόματα πνευματικά δικαιώματα. Αυτό μπορεί να συμβεί κάθε φορά που θα γίνει πώληση επειδή η διεύθυνση του δημιουργού είναι μέρος των μεταδεδομένων του κρυπτοπαραστατικού – μεταδεδομένα τα οποία δεν μπορούν να τροποποιηθούν.

<InfoBanner shouldSpaceBetween emoji=":eyes:">
  <div>Εξερευνήστε, αγοράστε ή δημιουργήστε το δικό σας NFT τέχνη/συλλεκτικά...</div>
  <ButtonLink to="/dapps/?category=collectibles">
    Εξερευνήστε τέχνη σε NFT
  </ButtonLink>
</InfoBanner>

#### Το πρόβλημα της αντιγραφής/επικόλλησης {#nfts-copy-paste}

Οι κακοπροαίρετοι συχνά αναδεικνύουν το γεγονός ότι τα NFT "είναι χαζά" συνήθως μαζί με ένα στιγμιότυπο οθόνης ενός έργου τέχνης σε NFT. Λένε ανοήτως "Κοιτάξτε, τώρα έχω αυτή την εικόνα δωρεάν!".

Λοιπόν, ναι. Αλλά εάν πάρετε μια εικόνα από το google της Guernica του Picasso, σας κάνει κατόχους αυτού του πολύ ακριβού και ιστορικού έργου τέχνης;

Τελικά, η κατοχή του πραγματικού αντικειμένου είναι τόσο πολύτιμη όσο το κάνει η αγορά. Όσο περισσότερο ένα κομμάτι του έργου είναι φωτογραφημένο, διαμοιράζεται και γενικά χρησιμοποιείται, τόσο κερδίζει μεγαλύτερη αξία.

Ιδιοκτησία του πραγματικού αντικειμένου το οποίο είναι επαληθεύσιμο, θα έχει πάντα περισσότερη αξία από τα υπόλοιπα.

<Divider />

### Ενίσχυση των δυνατοτήτων παιχνιδιού {#nft-gaming}

Οι προγραμματιστές παιχνιδιών παρουσιάζουν ιδιαίτερο ενδιαφέρον για τα NFT. Τα NFT μπορούν να παρέχουν τίτλους ιδιοκτησίας για αντικείμενα εντός του παιχνιδιού, κρατήσεις στα οικονομικά εντός παιχνιδιού και να προσφέρουν πλήθος οφελών για τους παίκτες.

Σε πολλά κανονικά παιχνίδια μπορείτε να αγοράσετε στοιχεία για να χρησιμοποιήσετε εντός του παιχνιδιού σας. Αλλά αν αυτό το στοιχείο ήταν ένα NFT θα μπορούσατε να πάρετε τα χρήματά σας πίσω με την πώληση του όταν ολοκληρώσετε το παιχνίδι. Θα μπορούσατε ακόμη και να έχετε κέρδος, αν αυτό το στοιχείο έχει γίνει πιο επιθυμητό.

Για τους προγραμματιστές παιχνιδιών – ως εκδότες του NFT – θα μπορούσαν να απολαμβάνουν δικαιώματα κάθε φορά που ένα αντικείμενο επαναπωλείται στην ανοικτή αγορά. Αυτό δημιουργεί ένα περισσότερο αμοιβαίο επωφελές επιχειρηματικό μοντέλο όπου τόσο οι παίκτες όσο και οι προγραμματιστές κερδίζουν από τη δευτερογενή αγορά NFT.

Αυτό σημαίνει επίσης ότι αν ένα παιχνίδι δε συντηρείται πλέον από τους προγραμματιστές του, τα στοιχεία που έχετε συλλέξει παραμένουν στην κατοχή σας.

Τελικά, τα αντικείμενα που αποκτήσατε με κόπο εντός του παιχνιδιού, μπορούν να ξεπεράσουν ακόμη και τα ίδια τα παιχνίδια. Ακόμα και εάν ένα παιχνίδι δεν υποστηρίζεται πλέον, τα αντικείμενα σας θα είναι πάντα υπό τον έλεγχό σας. Αυτό σημαίνει ότι αντικείμενα του παιχνιδιού γίνονται ψηφιακά αναμνηστικά και έχουν αξία εκτός του παιχνιδιού.

Το Decentraland, ένα παιχνίδι εικονικής πραγματικότητας, σας επιτρέπει να αγοράσετε NFT που αντιπροσωπεύουν εικονικά τμήματα γης που μπορείτε να τα χρησιμοποιήσετε.

<InfoBanner shouldSpaceBetween emoji=":eyes:">
  <div>Ελέγξτε τα Ethereum παιχνίδια, που υποστηρίζονται από NFT...</div>
  <ButtonLink to="/dapps/?category=gaming">
    Εξερευνήστε παιχνίδια με NFT
  </ButtonLink>
</InfoBanner>

<Divider />

### Κάνοντας τις διευθύνσεις Ethereum πιο ευανάγνωστες {#nft-domains}

Η υπηρεσία ονοματοδοσίας του Ethereum χρησιμοποιεί NFT για να αντιστοιχίσει τη διεύθυνση Ethereum σας με ένα ευκολότερο όνομα όπως το `mywallet.eth`. Αυτό σημαίνει ότι θα μπορούσατε να ζητήσετε από κάποιον να σας στείλει ETH μέσω του `mywallet.eth` αντί του `0x123456789.....`.

Αυτό λειτουργεί με παρόμοιο τρόπο με την απομνημόνευση του ονόματος ενός ιστοτόπου αντί μιας διεύθυνσης IP. Όπως τα ονόματα τομέα έτσι και τα ονόματα ENS έχουν κάποια αξία, συνήθως με βάση το μήκος και τη συνάφεια. Με το ENS δε χρειάζεστε μια καταχώρηση σε τομέα για να ολοκληρώσετε τη μεταβίβαση ιδιοκτησίας. Εναλλακτικά, μπορείτε να ανταλλάξετε τα ονόματα ENS σας σε μια αγορά NFT.

Το όνομα ENS σας μπορεί:

- Να λάβει κρυπτονομίσματα και άλλα NFT.
- Να οδηγεί σε ένα αποκεντρωμένο ιστότοπο, όπως το [ethereum.eth](https://ethereum.eth.link). [Περισσότερα για αποκέντρωση του ιστοτόπου σας](https://docs.ipfs.io/how-to/websites-on-ipfs/link-a-domain/#domain-name-service-dns)
- Να αποθηκεύσει γενικές πληροφορίες, όπως τις πληροφορίες προφίλ όπως τις διευθύνσεις email και το όνομα στο Twitter.

<Divider />

### Φυσικά αντικείμενα {#nft-physical-items}

Η ψηφιοποίηση φυσικών αντικειμένων δεν έχει ακόμη αναπτυχθεί όπως τα ψηφιακά αντίστοιχά τους. Υπάρχουν όμως πολλά έργα που εξετάζουν την ψηφιοποίηση της ακίνητης περιουσίας, της μοναδικότητας ενός αντικειμένου μόδας και πολλά άλλα.

Δεδομένου ότι τα NFT είναι ουσιαστικά τίτλοι ιδιοκτησίας, θα μπορούσατε να αγοράσετε ένα αυτοκίνητο ή ένα σπίτι χρησιμοποιώντας ETH και να λάβετε τον τίτλο ιδιοκτησίας ως NFT (στην ίδια συναλλαγή). Καθώς τα πράγματα κατευθύνονται ολοένα προς την υψηλή τεχνολογία, δεν είναι δύσκολο να φανταστούμε έναν κόσμο όπου το πορτοφόλι Ethereum σας μπορεί να γίνει το κλειδί για το αυτοκίνητο ή το σπίτι σας. Η πόρτα σας ξεκλειδώνεται από την κρυπτογραφημένη απόδειξη της ιδιοκτησίας.

Με τα πολύτιμα περιουσιακά στοιχεία όπως τα αυτοκίνητα και τα ακίνητα που εκπροσωπούνται στο Ethereum, μπορείτε να χρησιμοποιήσετε τα NFT ως εγγύηση στα αποκεντρωμένα δάνεια. Αυτό είναι ιδιαίτερα χρήσιμο αν δε διαθέτετε μετρητά ή αν δεν είστε πλούσιος από κρυπτονομίσματα, αλλά έχετε στην κατοχή σας φυσικά στοιχεία αξίας. [Περισσότερα για τα DeFi](/defi/)

<Divider />

### Τα NFT και η DeFi {#nfts-and-defi}

Ο κόσμος των NFT και η [αποκεντρωμένη τραπεζική (DeFi)](/defi/) έχουν ξεκινήσει να συνεργάζονται με διάφορους και ενδιαφέροντες τρόπους.

#### Δάνεια με εγγύηση NFT {#nft-backed-loans}

Υπάρχουν εφαρμογές DeFi που σας επιτρέπουν να δανειστείτε χρήματα με τη χρήση εγγύησης. Για παράδειγμα, δεσμεύετε ως εγγύηση 10 ETH, ώστε να μπορείτε να δανειστείτε 5000 DAI ([κρυπτονόμισμα σταθερής αξίας](/stablecoins/)). Αυτό εγγυάται ότι ο δανειστής θα αποπληρωθεί – αν ο δανειολήπτης δεν αποπληρώσει τα DAI, η εγγύηση αποστέλλεται στον δανειστή. Ωστόσο, δεν έχουν όλοι αρκετά κρυπτονομίσματα για να χρησιμοποιήσουν ως εγγύηση.

Διάφορα έργα έχουν αρχίσει να εξερευνούν τη χρήση των NFT ως εγγύηση. Φανταστείτε ότι αγοράσατε ένα σπάνιο CryptoPunk NFT - το οποίο σε σημερινή αξία να υπολογίζεται στα 1000$. Τοποθετώντας το ως εγγύηση, μπορείτε να έχετε πρόσβαση σε ένα δάνειο με όρους ίδιας αξίας. Εάν δεν αποπληρώσετε τα DAI, το CryptoPunk σας θα σταλεί στον δανειστή ως εγγύηση. Αυτό θα μπορούσε τελικά να λειτουργήσει με οτιδήποτε έχετε ψηφιοποιήσει ως NFT.

Αυτό δεν είναι δύσκολο να συμβεί στο Ethereum, καθώς και τα δύο (NFT και DeFi) μοιράζονται τις ίδιες υποδομές.

#### Κλασματική ιδιοκτησία {#fractional-ownership}

Οι δημιουργοί των NFT μπορούν επίσης να δημιουργήσουν "μετοχές" για τα NFT τους. Αυτό δίνει στους επενδυτές και τους οπαδούς την ευκαιρία να αποκτήσουν μέρος ενός NFT χωρίς να χρειάζεται να το αγοράσουν ολόκληρο. Αυτό προσθέτει ακόμα περισσότερες ευκαιρίες για τους δημιουργούς αλλά και για τους συλλέκτες NFT.

- Αυτά τα NFT σε κομμάτια μπορούν να πωληθούν σε [DEX](/defi/#dex) όπως το Uniswap και όχι μόνο σε [ αγορές NFT](/dapps?category=collectibles). Αυτό σημαίνει περισσότερους αγοραστές και πωλητές.
- Η συνολική τιμή ενός NFT καθορίζεται από την τιμή των υποδιαιρέσεών του.
- Έχετε περισσότερες ευκαιρίες να αποκτήσετε και να επωφεληθείτε από τα αντικείμενα που σας ενδιαφέρουν. Είναι πιο δύσκολο να εκτιμηθεί η κατοχή των NFT.

Βρίσκεται ακόμα σε πειραματικό στάδιο, αλλά μπορείτε να μάθετε περισσότερα για την κλασματική ιδιοκτησία NFT στα παρακάτω ανταλλακτήρια:

- [NIFTEX](https://landing.niftex.com/)
- [NFTX](https://gallery.nftx.org/)

Θεωρητικά, αυτό θα ξεκλειδώσει τη δυνατότητα να αποκτήσετε το δικό κομμάτι ενός Picasso. Θα γίνετε μέτοχος σε ένα Picasso NFT, που σημαίνει ότι θα έχετε λόγο σε ζητήματα όπως η κατανομή των εσόδων. Είναι πολύ πιθανό μια μέρα η κατοχή του τμήματος ενός NFT να σας δώσει τη δυνατότητα συμμετοχής σε έναν αποκεντρωμένο αυτόνομο οργανισμό (DAO), για τη διαχείριση αυτού του περιουσιακού στοιχείου.

Πρόκειται για οργανώσεις που υποστηρίζονται από το Ethereum, οι οποίες επιτρέπουν σε αγνώστους όπως οι μέτοχοι ανά τον κόσμο ενός περιουσιακού στοιχείου, να καθοδηγούν με ασφάλεια χωρίς να χρειάζεται απαραίτητα να εμπιστεύονται άλλους ανθρώπους. Αυτό συμβαίνει επειδή δεν μπορεί να δαπανηθεί ούτε μια δεκάρα χωρίς την έγκριση της ομάδας.

Όπως έχουμε αναφέρει, πρόκειται για έναν αναδυόμενο χώρο. Τα NFT, οι DAO, τα κλασματοποιημένα ψηφιακά στοιχεία αναπτύσσονται με διαφορετικούς ρυθμούς. Αλλά όλες οι υποδομές υπάρχουν και μπορούν να λειτουργήσουν και να συνεργαστούν εύκολα επειδή όλοι μιλούν την ίδια γλώσσα: το Ethereum. Έχετε το νου σας γι αυτό τον χώρο.

[Περισσότερα για τους DAO](/dao/)

### Πιστοποιητικά γνησιότητας {#certificates}

Οι εταιρείες που προσφέρουν πλαστά πιστοποιητικά για πανεπιστημιακά πτυχία, είναι μια βιομηχανία τους ενός δισεκατομμυρίου δολαρίων, τις οποίες μπορούν να καταπολεμήσουν τα NFT. Τα NFT μπορούν να γίνουν ο ασφαλής και γρήγορος τρόπος επαλήθευσης των διαπιστευτηρίων κάποιου προσώπου.

[Στη Νότια Κορέα, ένα πανεπιστήμιο εκδίδει ήδη πτυχία ως NFT](https://forkast.news/headlines/south-korea-nfts-graduates-hoseo/), με την ελπίδα ότι τα NFT θα βελτιώσουν την πρόσβαση σε διοικητικές υπηρεσίες και θα αποτρέψουν την πλαστογράφηση ή την παραποίηση του βαθμού. [Το Trinity Business School (TBS) στην Ιρλανδία σχεδιάζει επίσης να προσφέρει NFT ξεκινώντας από το 2023](https://trinitynews.ie/2022/04/business-school-to-offer-degree-nfts/).

<Divider />

### Tokengating {#tokengating}

Το Tokengating είναι ένας τρόπος περιορισμού της πρόσβασης σε κάτι και χρήσης των NFT ως ένας τρόπος για να αποκτήσετε πρόσβαση. Αυτά τα πράγματα μπορεί να διαφέρουν σε μεγάλο βαθμό με βάση την πλατφόρμα, με δημοφιλή παραδείγματα όπως ένα περιορισμένης χρήσης περιεχόμενο, οι ιδιωτικοί διακομιστές συνομιλίας και στον κόσμο της διαφήμισης τα αποκλειστικά προϊόντα.

Μια πλατφόρμα που κάνει «tokengating» θα σας ζητήσει συνήθως να συνδέσετε το πορτοφόλι σας για να αποδείξετε ότι είστε ιδιοκτήτης του απαιτούμενου NFT. Αν έχετε το NFT που χρειάζεστε, θα αποκτήσετε πρόσβαση. Αν όχι, το αντικείμενο θα παραμείνει κλειδωμένο. Τα NFT είναι ένας πολύ καλός τρόπος για να το κάνετε αυτό, λόγω της μοναδικότητάς τους. Δεν μπορείτε να αντιγράψετε την ιδιοκτησία και να αποκτήσετε το αντικείμενο.

Δεδομένου ότι τα NFT είναι στο Ethereum, μπορούν να χρησιμοποιηθούν για να ξεκλειδώσουν τα «tokengates» του Ethereum σε οποιαδήποτε πλατφόρμα που τις υλοποιεί. Ένα NFT που κατέχετε θα μπορούσε να ξεκλειδώσει περιεχόμενο, ιδιωτικούς διακομιστές συνομιλίας και αποκλειστικά προϊόντα σε εντελώς διαφορετικούς ιστότοπους και εφαρμογές.

Εάν η δημιουργία και η διανομή των NFT αφορά παραγωγή ή ψηφιοποίηση από την κοινότητα, το «tokengating» λειτουργεί σύμφωνα με τη νοοτροπία της κοινότητας. Συνήθως τα NFT χρησιμοποιούνται περισσότερο ως ένα εργαλείο για την ένταξη ή την αφοσίωση μελών και ως ένας πολύ καλός τρόπος για να αποδοθούν αξιόπιστα οι ανταμοιβές στους χρήστες.

#### Παραδείγματα

- [Collab.land](https://collab.land/) διακομιστές συνομιλίας Discord ή ομάδες στο Telegram με tokengates
- [Unlock protocol](https://unlock-protocol.com/) ένα προτόκολλο για tokengating
- [Shopify](https://help.shopify.com/en/manual/products/digital-service-product/nfts) μια αυξανόμενη σειρά εφαρμογών που επιτρέπει στους εμπόρους να εφαρμόσουν τη μέθοδο «tokengate» για πρόσβαση σε προϊόντα και προσφορές

<Divider />

## Το Ethereum και τα NFT {#ethereum-and-nfts}

Το Ethereum παρέχει τη δυνατότητα στα NFT να λειτουργήσουν για διάφορους λόγους:

- Το ιστορικό συναλλαγών και τα μεταδεδομένα ενός ψηφιακού στοιχείου είναι δημόσια επαληθεύσιμα, καθώς είναι απλό να αποδειχθεί το ιστορικό της ιδιοκτησίας.
- Μόλις επιβεβαιωθεί μια συναλλαγή, είναι σχεδόν αδύνατο να τροποποιηθούν αυτά τα δεδομένα για να «κλαπεί» η ιδιοκτησία.
- Η συναλλαγή με NFT μπορεί να πραγματοποιηθεί από χρήστη σε χρήστη χωρίς την ανάγκη πλατφορμών που μπορούν να επιβάλουν μεγάλες κρατήσεις ως αποζημίωση.
- Όλα τα προϊόντα του Ethereum έχουν το ίδιο «υπόβαθρο». Κατά ένα τρόπο, όλα τα προϊόντα του Ethereum μπορούν εύκολα να επικοινωνήσουν μεταξύ τους κάτι που επιτρέπει στα NFT να μπορούν να μεταφερθούν μεταξύ προϊόντων. Μπορείτε να αγοράσετε ένα NFT από ένα προϊόν και να το πουλήσετε εύκολα σε ένα άλλο. Ως δημιουργός μπορείτε να τοποθετήσετε τα NFT σας σε πολλά προϊόντα ταυτόχρονα και κάθε προϊόν θα περιλαμβάνει τις πρόσφατες πληροφορίες ιδιοκτησίας.
- Το Ethereum δε βγαίνει εκτός λειτουργίας ποτέ, που σημαίνει ότι τα νομίσματα σας θα είναι πάντα διαθέσιμα για πώληση.

## Οι περιβαλλοντικές επιπτώσεις των NFT {#environmental-impact-nfts}

Η δημιουργία και η μεταφορά NFT είναι συναλλαγές στο Ethereum. Η δημιουργία, η αγορά, η ανταλλαγή ή η αλληλεπίδραση με τα NFT δεν καταναλώνουν άμεσα ενέργεια. Μετά τη [Συγχώνευση](/roadmap/merge), το Ethereum είναι ένα blockchain χαμηλής κατανάλωσης ενέργειας, που σημαίνει ότι ο περιβαλλοντικός αντίκτυπος της χρήσης NFT είναι αμελητέος.

[Περισσότερα για την κατανάλωση ενέργειας στο Ethereum](/energy-consumption/).

### Μην κατηγορείτε τα NFT {#nft-qualities}

Ολόκληρο το οικοσύστημα NFT λειτουργεί επειδή το Ethereum είναι αποκεντρωμένο και ασφαλές.

Αποκεντρωμένο σημαίνει εσείς και όλοι οι άλλοι μπορείτε να επαληθεύσετε ότι σας ανήκει κάτι. Όλα αυτά χωρίς να εμπιστεύεστε ή να εκχωρείτε δικαιώματα σε τρίτους που μπορούν να επιβάλουν τους δικούς τους κανόνες κατά βούληση. Σημαίνει επίσης ότι το NFT σας είναι συμβατό σε πολλά διαφορετικά προϊόντα και αγορές.

Ασφαλές σημαίνει πως κανείς δεν μπορεί να κάνει αντιγραφή και επικόλληση το NFT σας ή να το κλέψει.

Αυτά τα χαρακτηριστικά του Ethereum καθιστούν δυνατή την ιδιοκτησία ψηφιακών μοναδικών αντικειμένων και μια δίκαιη αξία για το περιεχόμενό σας. Το Ethereum προστατεύει τα ψηφιακά στοιχεία χρησιμοποιώντας έναν αποκεντρωμένο μηχανισμό συναίνεσης ο οποίος περιλαμβάνει την [«απόδειξη συμμετοχής»](/developers/docs/consensus-mechanisms/pos). Μια μέθοδος χαμηλών εκπομπών άνθρακα για να καθοριστεί ποιος μπορεί να προσθέσει ένα μπλοκ συναλλαγών στην αλυσίδα και θεωρείται ασφαλέστερη από την εναλλακτική λύση εντονότερης κατανάλωσης ενέργειας, την [«απόδειξη εργασίας»](/developers/docs/consensus-mechanisms/pow). Τα NFT έχουν συνδεθεί με υψηλή κατανάλωση ενέργειας, επειδή το Ethereum ήταν ασφαλισμένο με τη χρήση της απόδειξης εργασίας. Αυτό δεν ισχύει πλέον.

#### Δημιουργία NFT {#minting-nfts}

Όταν δημιουργείτε ένα NFT, μερικά πράγματα πρέπει να συμβούν:

- Πρέπει να επιβεβαιωθεί ως ψηφιακό στοιχείο στο blockchain.
- Το υπόλοιπο λογαριασμού του κατόχου πρέπει να ενημερωθεί για να συμπεριλάβει αυτό το ψηφιακό στοιχείο. Αυτό δίνει τη δυνατότητα να πραγματοποιηθεί συναλλαγή ή να επαληθευτεί η "ιδιοκτησία".
- Οι συναλλαγές που επιβεβαιώνουν τα παραπάνω πρέπει να προστεθούν σε ένα μπλοκ και να καταχωρηθούν μόνιμα στην κρυπτοαλυσίδα.
- Το μπλοκ πρέπει να επιβεβαιωθεί από όλους στο δίκτυο ως "σωστό". Αυτή η συναίνεση αφαιρεί την ανάγκη για μεσάζοντες, επειδή το δίκτυο συμφωνεί ότι το NFT σας υπάρχει και ανήκει σε εσάς. Βρίσκεται στην κρυπτοαλυσίδα έτσι ώστε ο καθένας να μπορεί να το ελέγξει. Αυτός είναι ένας από τους τρόπους με τους οποίους το Ethereum βοηθά τους δημιουργούς NFT να μεγιστοποιήσουν τα κέρδη τους.

Όλες αυτές οι εργασίες εκτελούνται από τους παραγωγούς και επαληθευτές μπλοκ. Οι παραγωγοί μπλοκ προσθέτουν τη συναλλαγή του NFT σας σε ένα μπλοκ και τη μεταδίδουν στο υπόλοιπο δίκτυο. Οι επαληθευτές ελέγχουν ότι η συναλλαγή είναι έγκυρη και στη συνέχεια την προσθέτουν στις βάσεις δεδομένων τους. Υπάρχουν πολλά κρυπτο οικονομικά κίνητρα σε εφαρμογή για να διασφαλιστεί ότι οι επαληθευτές ενεργούν με ειλικρίνεια. Διαφορετικά, ο καθένας θα μπορούσε απλώς να ισχυριστεί ότι είναι ιδιοκτήτης του NFT που μόλις δημιουργήσατε και να μεταβιβάσει με δόλιο τρόπο την ιδιοκτησία σε εκείνον.

#### Ασφάλεια NFT {#nft-security}

Η ασφάλεια του Ethereum προέρχεται από την απόδειξη συμμετοχής. Το σύστημα έχει σχεδιαστεί για να αποθαρρύνει οικονομικά τις κακόβουλες ενέργειες, καθιστώντας το Ethereum ανθεκτικό στις παραβιάσεις. Αυτό είναι που καθιστά δυνατή την ύπαρξη των NFT. Μόλις ολοκληρωθεί το μπλοκ που περιέχει τη συναλλαγή του NFT σας, θα κόστιζε σε έναν κακόβουλο εκατομμύρια ETH για να το τροποποιήσει. Όποιος εκτελεί λογισμικό Ethereum θα είναι αμέσως σε θέση να ανιχνεύσει κακόβουλη παραβίαση με ένα NFT, ο οποίος θα τιμωρείται οικονομικά και θα απομακρύνεται.

Τα ζητήματα ασφαλείας που σχετίζονται με τα NFT συχνά σχετίζονται με απάτες, με τρωτά σημεία των έξυπνων συμβολαίων ή σφάλματα χρήστη (όπως ακούσια έκθεση των ιδιωτικών κλειδιών), καθιστώντας την καλή ασφάλεια του πορτοφολιού κρίσιμη για τους ιδιοκτήτες NFT.

<ButtonLink to="/security/">
  Περισσότερα για την ασφάλεια
</ButtonLink>

## Δημιουργία με NFT {#build-with-nfts}

Τα περισσότερα NFT δημιουργούνται χρησιμοποιώντας ένα πρότυπο γνωστό ως [ERC-721](/developers/docs/standards/tokens/erc-721/). Ωστόσο, υπάρχουν διάφορα πρότυπα που μπορείτε να εξετάσετε. Το πρότυπο [ERC-1155](/developers/docs/standards/tokens/erc-1155/) επιτρέπει τα ημι-εναλλάξιμα κρυπτοπαραστατικά, τα οποία είναι ιδιαίτερα χρήσιμα στον τομέα των τυχερών παιχνιδιών. Και πιο πρόσφατα, το [EIP-2309](https://eips.ethereum.org/EIPS/eip-2309) έχει προταθεί να κάνει τη δημιουργία NFT πολύ πιο αποτελεσματική. Αυτό το πρότυπο σας επιτρέπει να δημιουργήσετε όσα στοιχεία θέλετε με μία συναλλαγή!

## Περισσότερες πληροφορίες {#further-reading}

- [Δεδομένα της τέχνης των Κρύπτο](https://cryptoart.io/data) – Richard Chen, αυτόματη ενημέρωση
- [OpenSea: η Βίβλος των NFT](https://opensea.io/blog/guides/non-fungible-tokens/) – _Devin Fizner, 10 Ιανουαρίου 2020_
- [Οδηγόε για αρχάριους στα NFT](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, Ιανουάριος 2020_
- [Όλα όσα πρέπει να γνωρίζετε για το metaverse](https://foundation.app/blog/enter-the-metaverse) – _Ομάδα του Ιδρύματος, foundation.app_
- [Όχι, Κανένας Καλλιτέχνης Κρύπτο δε Βλάπτει τον Πλανήτη](https://medium.com/superrare/no-cryptoartists-arent-harming-the-planet-43182f72fc61)
- [Κατανάλωση ενέργειας του Ethereum](/energy-consumption/)
- [Ethereum NFT APIs](https://www.alchemy.com/list-of/nft-apis-on-ethereum) - _Alchemy_

<QuizWidget quizKey="nfts" />
