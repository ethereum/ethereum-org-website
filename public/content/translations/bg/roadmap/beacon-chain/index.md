---
title: Бийкън чейн
description: Научете какво е Бийкън чейн – надстройката, която въведе доказателство-за-залог в Eтереум.
lang: bg
template: upgrade
image: /images/upgrades/core.png
alt: 
summaryPoint1: Бийкън чейн въведе доказателство-за-залог в екосистемата на Eтереум.
summaryPoint2: През септември 2022 г. беше извършено сливане с първоначалното доказателство-за-работа на Eтереум.
summaryPoint3: Бийкън чейн въведе логиката на консенсуса и блок протокола тип „разпространение на клюки“, който осигурява Eтереум в момента.
---

<UpgradeStatus isShipped dateKey="page-upgrades:page-upgrades-beacon-date">
  Бийкън чейн беше пуснат на 1 декември 2020 г. и превърна доказателство-за-залог в официалния механизъм за консенсус на Eтереум със Сливането на 15 септември 2022 г.
</UpgradeStatus>

## Какво представляваше Бийкън чейн? {#what-is-the-beacon-chain}

Бийкън чейн беше името на оригиналната блокова верига за доказателство-за-залог, която беше пусната през 2020 г. Беше създадена, за да се провери дали консенсусната логика за доказателство-за-залог е надеждна и устойчива, преди да бъде въведена в основната мрежа на Eтереум. Поради тази причина работеше паралелно с оригиналния Eтереум, базиран на доказателство-за-работа. За изключването на доказателство-за-работа и включването на доказателство-за-залог беше необходимо да се подадат инструкции към Бийкън чейн да приема трансакции от оригиналната верига на Eтереум, да ги групира в блокове и след това да ги организира в блокова верига, използвайки консенсусен механизъм, базиран на доказателство-за-залог. В същото време клиентите на оригиналния Eтереум прекратиха добиването, разпространението на блокове и консенсусната логика и предадоха всичко това на Бийкън чейн. Това събитие беше познато като [Сливането](/roadmap/merge/). След като Сливането беше извършено, вече нямаше две вериги – остана само една базирана на доказателство-за-залог верига Eтереум.

## За какво служеше Бийкън чейн? {#what-does-the-beacon-chain-do}

Бийкън чейн беше името, дадено на счетоводната книга с акаунти, с която се ръководеше и координираше мрежата от [залагащи](/staking/) в Eтереум, преди тези залагащи да започнат да валидират реални трансакции в Eтереум. Не обработваше трансакции и взаимодействия с интелигентни договори.

Тя въведе консенсусния механизъм (или „консенсусен слой“), който замени добиването базирано на доказателство-за-работа в Eтереум и допринесе за множество съществени подобрения.

Бийкън чейн беше основополагащ компонент за [сигурния, екологичен и мащабируем Eтереум, който имаме сега](/roadmap/vision/).

## Въздействието на Бийкън чейн {#beacon-chain-features}

### Какво представляват залаганията {#introducing-staking}

Бийкън чейн въведе [доказателство-за-залог](/developers/docs/consensus-mechanisms/pos/) в Eтереум. Това поддържа сигурността на Eтереум, а валидаторите печелят повече ETH в процеса. На практика залагането е свързано със залагане на ETH с цел активиране на валидаторския софтуер. Като залагащ вие управлявате софтуер, който създава и валидира нови блокове във веригата.

Целта на залагането е подобна на тази, която имаше [добиването](/developers/docs/consensus-mechanisms/pow/mining/), но се различава по много начини. Добиването изискваше да се правят големи инвестиции предварително под формата на мощен хардуер и консумация на енергия, което доведе до икономии по отношение на мащабируемостта и насърчаваше централизацията. Освен това, при добивът нямаше изисквания за заключване на активи като обезпечение, което ограничава способността на протокола да наказва некоректните участници след атака.

След прехода към доказателство-за-залог Eтереум стана значително по-сигурен и децентрализиран в сравнение с механизма за доказателство-за-работа. Колкото повече хора участват в мрежата, толкова по-децентрализирана и защитена от атаки става тя.

<InfoBanner emoji=":money_bag:">
  Ако се интересувате от това да станете валидатор и да помогнете за защитата на Eтереум, <a href="/staking/">научете повече за залагането</a>.
</InfoBanner>

### Настройки за фрагментиране {#setting-up-for-sharding}

Откакто Бийкън чейн се сля с оригиналната основна мрежа на Eтереум, обществото на Eтереум започна да се ориентира към мащабируемостта на мрежата.

При доказателство-за-залог има предимството да има регистър на всички одобрени създатели на блокове във всеки един момент, всеки със заложен ETH. Този регистър създава възможността да се разделя и владее, но също и надеждно да се разпределят специфични отговорности в мрежата.

Тази отговорност е в контраст с механизма за доказателство-за-работа, при който миньорите нямат никакви задължения към мрежата и можеха да престанат да добиват и да изключат възела си незабавно без никакви последствия. Освен това, нямаше регистър на известните предлагащи блокове нито пък надежден начин за безопасно поделяне на отговорностите в мрежата.

[Повече за фрагментирането](/roadmap/danksharding/)

## Връзка между надстройките {#relationship-between-upgrades}

Всички надстройки на Eтереум са свързани по определен начин. Така че нека обобщим как Бийкън чейн влияе върху другите надстройки.

### Бийкън чейн и Сливането {#merge-and-beacon-chain}

Първоначално Бийкън чейн съществуваше отделно от основната мрежа на Eтереум, но през 2022 г. те се сляха.

<ButtonLink href="/roadmap/merge/">
  Сливането
</ButtonLink>

### Компонентите и Бийкън чейн {#shards-and-beacon-chain}

Фрагментирането може да навлезе безопасно в екосистемата на Eтереум само при наличието на консенсусен механизъм за доказателство-за-залог. Бийкън чейн въведе залагането, което се „сля“ с основната мрежа, проправяйки път за навлизането на фрагментирането, което помага за по-нататъшната мащабируемост на Eтереум.

<ButtonLink href="/roadmap/danksharding/">
  Вериги от компоненти
</ButtonLink>

## Допълнителна информация

- [Повече информация за бъдещите надстройки на Eтереум](/roadmap/vision)
- [Повече информация за доказателство-за-залог](/developers/docs/consensus-mechanisms/pos)
