---
title: Сливането
description: Научете за Сливането – когато основната мрежа на Етереум възприе механизма за доказателство-за-залог.
lang: bg
template: upgrade
image: /images/upgrades/merge.png
alt: 
summaryPoint1: Основната мрежа на Етереум използва доказателство-за-залог, но това не винаги е било така.
summaryPoint2: Надстройката към доказателство-за-залог от оригиналния механизъм за доказателство-за-работа се нарича Сливането.
summaryPoint3: Терминът „Сливането“ се отнася до сливането на основната мрежа на Етереум със отделна блокова верига, базирана на доказателство-за-залог, наречена Бийкън чейн, които сега съществуват като една мрежа.
summaryPoint4: Сливането намали потреблението на енергия на Етереум с приблизително 99,95%.
---

<UpgradeStatus isShipped dateKey="page-upgrades:page-upgrades-beacon-date">
  Сливането се осъществи на 15 септември 2022 г. Така завърши преходът на Етереум към консенсус с доказателство-за-залог, отхвърляйки официално механизма доказателство-за-работа и намалявайки разхода на енергия с приблизително 99,95%.
</UpgradeStatus>

## Какво представляваше Сливането? {#what-is-the-merge}

Сливането беше обединяването на оригиналния слой на изпълнение на Етереум (основната мрежа, която съществува от [създаването](/history/#frontier)) с новия консенсусен слой, базиран на доказателство-за-залог, Бийкън чейн. Това елиминира нуждата от енергоемко добиване (копаене), като вместо това сигурността на мрежата се осигурява със заложен ETH. Това беше една наистина вълнуваща стъпка от реализирането на визията на Етереум – по-голям мащаб, повече сигурност и устойчивост.

<MergeInfographic />

Първоначално [Бийкън чейн](/roadmap/beacon-chain/) беше пусната отделно от [Основната мрежа](/glossary/#mainnet). Основната мрежа на Етереум с всичките ѝ акаунти, баланси, интелигентни договори и състояние на блоковата верига продължаваше да се осигурява от [доказателство-за-работа](/developers/docs/consensus-mechanisms/pow/), дори когато Бийкън чейн работеше паралелно, използвайки [доказателство-за-залог](/developers/docs/consensus-mechanisms/pos/). Сливането беше моментът, когато двете мрежи се обединиха, а механизмът за доказателство-за-работа беше за постоянно заменен с доказателство-за-залог.

Представете си, че Етереум е космически кораб, който е изпратен в космоса, преди да е напълно готов за междузвездно пътуване. С Бийкън чейн общността създаде нов двигател и по-здрав корпус. След съществени тествания дойде време старият двигател да бъде заменен с новия по време на полет. Така бяха слети вече съществуващият кораб с новия, по-ефикасен двигател, за да бъдат добавени още доста светлинни години и да покори вселената.

## Сливане с Основната мрежа {#merging-with-mainnet}

Основната мрежа на Етереум беше осигурявана с доказателство-за-работа от създаването ѝ до Сливането. Това позволи блоковата верига на Етереум, с която всички сме свикнали, да се появи през юли 2015 г. с всичките ѝ познати функции – трансакции, интелигентни договори, сметки и т.н.

През целия период на съществуване на Етереум разработчиците се подготвяха за евентуален преход от доказателство-за-работа към доказателство-за-залог. На 1 декември 2020 г. беше създадена Бийкън чейн, като отделна паралелна блокова верига.

Първоначално Бийкън чейн не обработваше трансакции на Основната мрежа. Вместо това, постигаше консенсус за собственото си състояние, споразумявайки се за активни валидатори и балансите по техните сметки. След продължителни изпитания дойде времето Бийкън чейн да започне да постига консенсус с реални данни. След Сливането Бийкън чейн се превърна в консенсусния механизъм за всички данни в мрежата, включително трансакции на слоя на изпълнение и баланси по сметки.

Сливането представлява официалното преминаване към използването на Бийкън чейн като механизма за изграждане на блокове. Добиването вече не е начинът за изграждане на валидни блокове. Вместо това тази роля е възприета от валидаторите на доказателство-за-залог и сега те отговарят за обработката на валидността на всички трансакции и предлагането на блокове.

При сливането не бяха загубени никакви данни. При сливането на Основната мрежа с Бийкън чейн цялата хронология на трансакциите в Етереум също беше слята.

<InfoBanner>
Този преход към доказателство-за-залог промени начина, по който се издава етер. Научете повече за <a href="/roadmap/merge/issuance/">издаването на етер преди и след сливането</a>.
</InfoBanner>

### Потребители и собственици {#users-holders}

**Сливането не промени нищо за собствениците или потребителите.**

_Това подлежи на повтаряне_: Като потребител или собственик на ETH или друг дигитален актив в Етереум, както и залагащи, който не управляват възел, **не е необходимо да правите каквото и да е с вашите средства или портфейл в реакция на Сливането.** ETH е просто ETH. Няма такова нещо като „стар ETH“/„нов ETH“ или „ETH1“/„ETH2“ и след Сливането портфейлите функционират по абсолютно същия начин като преди него – хора, които ви казват нещо различно, по всяка вероятност са измамници.

Въпреки заменянето на доказателство-за-работа цялата хронология на Етереум от създаването насетне остава незасегната и непроменена от прехода към доказателство-за-залог. Всички средства в портфейла ви отпреди Сливането остават достъпни и след Сливането. **От ваша страна не се изисква никакво действие за надграждане.**

[Повече за сигурността на Етереум](/security/#eth2-token-scam)

### Оператори на възли и разработчици на DApp {#node-operators-dapp-developers}

<ExpandableCard
title="Оператори и доставчици на възел за залагане"
contentPreview="If you are a staker running your own node setup or a node infrastructure provider, there are a few things you need to be aware of after The Merge."
id="staking-node-operators">

Ключовите дейности включват:

1. Управляване на*двата вида* консенсусен клиент и клиент за изпълнение; след Сливането вече не могат да се използват източници трети страни за добиване на данни за изпълнение.
2. Удостоверяване на клиента на изпълнение и на консенсусния клиент със споделен JWT секрет, за да могат да комуникират по сигурен начин.
3. Задаване на адрес на „получател на такса“, за да получавате спечелените от вас суми от такси за трансакции/MEV (Стойност при добиването).

Ако не завършите първите две точки в списъка, вашият възел ще се вижда като „офлайн“ докато не бъдат синхронизирани и удостоверени и двата слоя.

Ако не зададете „получател на такса“ вашият валидатор ще работи нормално, но ще изпуснете възможността да се възползвате от неизразходваната част от таксите и MEV, които иначе бихте печелили от блоковете, които се обработват от вашия валидатор.
</ExpandableCard>

<ExpandableCard
title="Оператори на възел, които не валидират и доставчици на инфраструктура"
contentPreview="If you're operating a non-validating Ethereum node, the most significant change that came with The Merge was the requirement to run clients for BOTH the execution layer AND the consensus layer."
id="node-operators">

До сливането беше достатъчен клиент за изпълнение (като Geth, Erigon, Besu или Nethermind), за да се получават, валидират правилно и внедряват блокове, разпространявани от мрежата. _След Сливането_ валидността на транзакциите, съдържащи се в полезните данни на изпълнение, сега също зависи и от валидността на „консенсусния блок“, в който се съдържат.

В резултат на това за един пълен възел в Етереум вече се изискват и клиент за изпълнение, и консенсусен клиент. Двата клиента работят заедно, използвайки нова система API. Системата API изисква удостоверяване с JWT секрет, който се предоставя и на двата клиента, позволявайки сигурна комуникация.

Ключовите дейности включват:

- Инсталиране на консенсусен клиент в допълнение към клиента на изпълнение
- Удостоверяване на клиента за изпълнение и на консенсусния клиент с помощта на JWT секрет, за да могат да комуникират помежду си по сигурен начин.

Ако не завършите горните стъпки, вашият възел ще се вижда като „офлайн“ докато не бъдат синхронизирани и удостоверени и двата слоя.

</ExpandableCard>

<ExpandableCard
title="Разработчици на DApp и интелигентни договори"
contentPreview="The Merge was designed to have minimal impact on smart contract and dapp developers."
id="developers">

Сливането доведе промяна към консенсус, което включва и промени, свързани с:

- структурата на блоковете
- времето на слот/блок
- промени в операционния код
- източниците на произволен принцип във веригата
- концепцията за _safe head_ и _finalized blocks_

За повече информация вижте тази публикация в блога на Тим Бейко относно [Как се отразява Сливането на слоя на приложение на Етереум](https://blog.ethereum.org/2021/11/29/how-the-merge-impacts-app-layer/).
</ExpandableCard>

## Сливането и потреблението на енергия {#merge-and-energy}

Сливането постави край на доказателство-за-работа в Етереум и началото на една ера на по-устойчив и природосъобразен Етереум. Потреблението на енергия на Етереум спадна с приблизително 99,95%, което прави Етереум екологична блокова верига. Научете повече за [Енергийното потребление на Етереум](/energy-consumption/).

## Сливането и мащабируемостта {#merge-and-scaling}

Сливането също постави основата за по-нататъшни надстройки на мащабируемостта, които не са възможни при доказателство-за-работа, приближавайки Етереум една стъпка по-близо до постигането на пълните мащаб, сигурност и устойчивост, описани във [Визията на Етереум](/roadmap/vision/).

## Заблуди относно Сливането {#misconceptions}

<ExpandableCard
title="Заблуда: „Управлението на възел изисква залагане на 32 ETH.“"
contentPreview="False. Anyone is free to sync their own self-verified copy of Ethereum (i.e. run a node). No ETH is required—not before The Merge, not after The Merge, not ever.">
Има два вида възли на Етереум: възли, които могат да предлагат блокове, и които не го правят.

Възлите, които предлагат блокове, са само малък брой от всички възли в Етереум. Тази категория включва възли за добиване при доказателство-за-работа (PoW) и валидаторски възли при доказателство-за-залог (PoS). Тази категория изисква ангажиране с икономически ресурси (GPU хеш мощност при доказателство-за-работа или заложени ETH при доказателство-за-залог) в замяна на възможността периодично да предлагате следващия блок и да печелите награди за протоколи.

Останалите възли в мрежата (т.е. повечето) не изискват ангажирането с икономически ресурси освен компютър от потребителски клас с 1 – 2 TB налично място за съхранение и връзка с интернет. Тези възли не предлагат блокове, но все пак изпълняват критична роля в осигуряването на мрежата, като държат отговорни всички предлагащи блокове, като следят за нови блокове и проверяват тяхната валидност при пристигането им съгласно правилата за консенсус в мрежата. Ако блокът е валиден, възелът продължава да го разпространява в мрежата. Ако блокът е невалиден по някаква причина, софтуерът на възела ще го пренебрегне като невалиден и ще спре разпространението му.

Управлението на възел, който не произвежда блокове, е възможно за всеки при който и да е от двата консенсусни механизма (доказателство-за-работа или доказателство-за-залог); _силно се препоръчва_ за всички потребители, ако разполагат със средствата за това. Управлението на възел е изключително ценно за Етереум и дава допълнителни предимства на всеки индивид, който управлява, като подобрена сигурност, поверителност и устойчивост на цензура.

Възможността всеки да управлява свой собствен възел е _абсолютно необходима_ за поддържане на децентрализацията на мрежата на Етереум.

[Повече информация за управлението на собствен възел](/run-a-node/)

</ExpandableCard>

<ExpandableCard
title="Заблуда: „Сливането не доведе до намаляване на таксите за газ“"
contentPreview="False. The Merge was a change of consensus mechanism, not an expansion of network capacity, and was never intended to lower gas fees.">
Таксите за газ са продукт от търсенето на мрежата спрямо капацитета на мрежата. Сливането отхвърли използването на доказателство-за-работа, преминавайки към доказателство-за-залог за консенсус, но параметри, които пряко влияят върху капацитета или пропускателната способност на мрежата, не се промениха особено.

С [ориентираната около ролъп карта](https://ethereum-magicians.org/t/a-rollup-centric-ethereum-roadmap/4698) усилията се насочват към мащабиране на потребителската активност в [слой 2](/layer-2/), докато се позволява на слой 1 Основната мрежа, като сигурен децентрализиран слой за споразумения, оптимизиран за съхранение на ролъп данни, да помогне за това ролъп трансакциите да станат осезаемо по-евтини. Преминаването към доказателство-за-залог е важна предварителна стъпка за реализирането на това. [Повече информация за газ и такси.](/developers/docs/gas/)
</ExpandableCard>

<ExpandableCard
title="Заблуда: „Скоростта на трансакциите беше значително увеличена от Сливането.“"
contentPreview="False. Though some slight changes exist, transaction speed is mostly the same on layer 1 now as it was before The Merge.">
„Скоростта“ на трансакциите може да се измерва по няколко начина, включително по времето за включване в блока и времето за финализиране. И двете се променят малко, но не и по начин, който ще е забележим за потребителите.

В исторически план при доказателство-за-работа целта беше да има нов блок приблизително на всеки 13,3 секунди. При доказателство-за-залог слотовете се появяват на точно 12 секунди, като всеки един дава възможност валидатор да публикува блок. В повечето слотове има блок, но не задължително във всички (т.е. някой валидатор е офлайн). При доказателство-за-залог блоковете се произвеждат приблизително с 10% по-често в сравнение с при доказателство-за-работа. Това е сравнително незначителна промяна и е малко вероятно да бъде забелязана от потребителите.

С доказателство-за-залог беше въведена концепцията за финализиране на трансакцията, която преди това не съществуваше. При доказателство-за-работа възможността за връщане на блок става значително по-трудна с всеки следващ блок, добит върху трансакция, но никога не изчезва напълно. При доказателство-за-залог блоковете са групирани в епохи (6,4-минутни интервали от време, съдържащи 32 шанса за блокове), за които валидаторите гласуват. Когато една епоха завърши, валидаторите гласуват за това дали да я зачетат за „оправдана“. Ако валидаторите се съгласят да оправдаят епохата, тя се финализира в следващата епоха. Отмяната на финализирани транзакции е икономически нерентабилна, тъй като би изисквала придобиване и изгаряне на над една трета от общо заложения ETH.

</ExpandableCard>

<ExpandableCard
title="Заблуда: „Сливането направи тегленето на залозите възможно.“"
contentPreview="False. Staking withdrawals are not yet enabled with The Merge. The following Shanghai upgrade will enable staking withdrawals.">
Заложения ETH и наградите от залагане остават заключени без възможност да бъдат теглени. Тегленията са планирани в предстоящата надстройка Shanghai.
</ExpandableCard>

<ExpandableCard
title="Заблуда: „Валидаторите няма да получават ликвидни награди в ETH преди надстройката Shanghai, с която ще бъдат активирани тегленията“"
contentPreview="False. Fee tips/MEV are credited to a non-staking account controlled by the validator, available immediately.">
Това може да изглежда, че противоречи на бележката по-горе, че тегленията няма да бъдат активирани преди надстройката Shanghai, но валидаторите ПОЛУЧАВАТ незабавен достъп до наградите от такси/MEV, спечелени от предлагане на блокове.

Протоколът издава ETH като награда за валидаторите за приноса им за консенсуса. Консенсусният слой отчита новоиздадения ETH, като валидаторът има уникален адрес, на който се съхраняват неговите ETH и награди от протокола. Този ETH е заключен до Shanghai.

ETH на слоя за изпълнение се отчита отделно от консенсусния слой. Когато потребителите изпълняват трансакции в Основната мрежа на Етереум, трябва да се плаща ETH за покриване на такси за газ, включително възнаграждение за валидатора. Този ETH вече е на слоя за изпълнение, НЕ се издава сега от протокола и е достъпен за валидатора незабавно (при условие, че е предоставен правилният адрес на „получател на такса“ в софтуера на клиента).
</ExpandableCard>

<ExpandableCard
title="Заблуда: „Когато бъдат активирани тегленията, всички залагащи ще се оттеглят едновременно.“"
contentPreview="False. Validator exits are rate limited for security reasons.">
След като надстройката Shanghai активира тегленията, всички валидатори ще бъдат стимулирани да изтеглят своя баланс над 32 ETH, тъй като тези средства не допринасят към доходността и са иначе заключени. В зависимост от годишния лихвен процент (определен от общия заложен ETH) те може да бъдат стимулирани да излязат от своя валидатор(и), за да възстановят целия си баланс, или потенциално да заложат още повече, като използват своите награди, за да спечелят повече доходи.

Важна уговорка тук е, че пълното излизане на валидатори е ограничено от протокола, така че само шест валидатора могат да излязат за една епоха (всеки 6,4 минути, т.е. 1350 на ден или приблизително само 43 200 ETH на ден от заложени над 10 милиона ETH). Този лимит се коригира в зависимост от общия заложен ETH и предотвратява масово извеждане на средства. Освен това, той не позволява на потенциален атакуващ да използва своя залог, за да извърши подлежащо на санкциониране нарушение и да изтегли целия си заложен баланс в рамките на една епоха, преди протоколът да е успял да наложи санкцията.

ГЛП умишлено е динамичен и позволява залагащите на пазара да балансират колко са склонни да печелят за това, че подпомагат осигуряването на мрежата. Когато тегленията бъдат активирани, ако процентът е твърде нисък, валидаторите ще напуснат на етапи, ограничени от протокола. Постепенно това ще повиши ГЛП за всички останали, привличайки нови или завръщащи се залагащи.
</ExpandableCard>

## Какво се случи с „Eth2“? {#eth2}

Терминът „Eth2“ беше отхвърлен. След сливането на „Eth1“ и „Eth2“ в една единствена верига вече няма нужда да се прави разграничение между две мрежи на Етереум. Вече има само Етереум.

За да се намали объркването, общността актуализира следните термини:

- Eth1 вече е „слоят на изпълнение“, отговорен за трансакциите и изпълнението.
- Eth2 вече е „консенсусният слой“, отговорен за механизма за консенсус с доказателство-за-залог.

Тези актуализации на терминологията променят само правилата за наименуване. Това не променя целите или пътната карта на Eтереум.

[Научете повече за преименуването на Eth2](https://blog.ethereum.org/2022/01/24/the-great-eth2-renaming/)

## Връзка между надстройките {#relationship-between-upgrades}

Всички надстройки на Етереум са свързани по определен начин. Така че нека обобщим как Сливането се отнася към другите надстройки.

### Сливането и Бийкън чейн {#merge-and-beacon-chain}

Сливането представлява официалното приемане на Бийкън чейн като новия консенсусен слой от оригиналния слой за изпълнение на Основната мрежа. От сливането насам на валидаторите е възложено да осигуряват Основната мрежа на Етереум, а добиването по механизма [доказателство-за-работа](/developers/docs/consensus-mechanisms/pow/) вече не е валиден метод за производство на блокове.

Вместо това блоковете се предлагат от валидиращите възли, които са заложили ETH в замяна на правото да участват в консенсуса. Тези надстройки поставят основите за бъдещи надстройки на мащабируемостта, включително фрагментиране.

<ButtonLink href="/roadmap/beacon-chain/">
  Бийкън чейн
</ButtonLink>

### Сливането и надстройката Shanghai {#merge-and-shanghai}

С цел опростяване и максимален фокус върху прехода към доказателство-за-залог надстройката „Сливането“ не включваше някой чакани функции, като възможността да се тегли заложен ETH. Надстройката Shanghai, която ще даде на залагащите възможността да изтеглят средствата си, е планирана да последва Сливането.

Бъдете информирани навреме с [Проблеми с планирането на надстройката Shanghai в GitHub](https://github.com/ethereum/pm/issues/450) или [Блогът за проучване и развитие на Фондация Етереум](https://blog.ethereum.org/category/research-and-development/). Ако проявявате любопитство към темата, научете повече за това [Какво се случва след сливането](https://youtu.be/7ggwLccuN5s?t=101), представено от Виталик на голямото събитие ETHGlobal през април 2021 г.

### Сливането и фрагментирането {#merge-and-data-sharding}

Първоначално планът е бил да се работи върху фрагментирането преди сливането с цел решаване на въпроса с мащабируемостта. Но с бума на [решенията за мащабиране на ниво 2](/layer-2/) приоритетът се прехвърля върху заместването на доказателство-за-работа с доказателство-за-залог чрез сливането.

Плановете за фрагментиране се развиват бързо, но имайки предвид появата и успехът на технологиите на слой 2 за увеличаване на мащаба на изпълнение на трансакции, плановете за фрагментиране се изместиха към намирането на оптималния начин на разпределяне на товара от съхранението на компресирани колдейта от ролъп договори, позволявайки значителен растеж на капацитета на мрежата. Това не би било възможно без първо да се извърши преход към доказателство-за-залог.

<ButtonLink href="/roadmap/danksharding/">
  Фрагментиране
</ButtonLink>

## Допълнителна информация {#further-reading}

<MergeArticleList />

<QuizWidget quizKey="merge" />
