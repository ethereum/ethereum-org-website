---
title: Organizațiile autonome descentralizate (DAO)
description: Prezentare generală a organizațiilor DAO de pe Ethereum
lang: ro
template: use-cases
emoji: ":handshake:"
sidebarDepth: 2
image: /images/use-cases/dao-2.png
alt: O reprezentare a votului unui DAO în favoarea unei propuneri.
summaryPoint1: Comunități deținute de membri, fără o conducere centralizată.
summaryPoint2: Un mod sigur de a colabora cu persoane necunoscute pe internet.
summaryPoint3: Un loc sigur unde se pot aloca fonduri pentru o cauză anume.
---

## Ce sunt organizațiile DAO? {#what-are-daos}

Organizațiile DAO constituie o modalitate eficientă și sigură de a lucra cu oameni care împărtășesc aceleași idei din întreaga lume.

Considerați-le o afacere pe internet care este deținută și administrată colectiv de membrii săi. Ele au trezorerii încorporate pe care nimeni nu are autoritatea de a le accesa fără aprobarea grupului. Deciziile sunt luate prin propuneri și prin vot, pentru a garata ca fiecare din cadrul organizației să aibă un cuvânt de spus.

Nu există niciun CEO care să autorizeze cheltuieli pe baza propriilor capricii, și nicio șansă ca un CFO dubios să manipuleze registrele contabile. Totul se petrece în mod deschis și regulile pentru cheltuieli sunt integrate în DAO prin codul acesteia.

## De ce avem nevoie de organizații DAO? {#why-dao}

Ca să puneți bazele unei organizații împreună cu cineva printr-un proces care implică finanțare și bani, aveți nevoie de multă încredere în oamenii cu care lucrați. Dar este greu să aveți încredere în cineva cu care nu ați interacționat decât pe internet. În cazul organizațiilor DAO, nu trebuie să aveți încredere în nimeni altcineva din grup, ci doar să vă bazați pe codul DAO, care este 100% transparent și oricine îl poate verifica.

Acest lucru deschide atât de multe oportunități noi de colaborare și coordonare la nivel mondial.

### O comparație {#dao-comparison}

| DAO                                                                                                                  | O organizație tradițională                                                                                      |
| -------------------------------------------------------------------------------------------------------------------- | --------------------------------------------------------------------------------------------------------------- |
| De obicei are structură pe orizontală și este complet democratizată.                                                 | De obicei are structură ierarhică.                                                                              |
| Este necesar votul membrilor pentru implementarea oricărei modificări.                                               | În funcție de structură, modificările pot fi solicitate de o singură parte sau se poate propune votul.          |
| Se numără voturile și rezultatul este pus în aplicare în mod automat, fără intermediar fiabil.                       | Dacă votul este permis, voturile sunt numărate pe plan intern, iar rezultatul votului trebuie gestionat manual. |
| Serviciile oferite sunt gestionate automat în mod descentralizat (de exemplu, distribuirea fondurilor filantropice). | Necesită manipulare umană sau automatizare controlată centralizat, expusă manipulării.                          |
| Toată activitatea este transparentă și pe deplin publică.                                                            | Activitatea este în general privată și limitată publicului.                                                     |

### Exemple de organizaţii DAO {#dao-examples}

Ca să înțelegeți mai bine, iată câteva exemple despre cum ați putea utiliza o organizație DAO:

- O organizație caritabilă – puteți accepta calitatea de membru și donațiile de la oricine din lume, iar grupul poate decide cum dorește să cheltuiască donațiile.
- O rețea de liber-profesioniști – ați putea crea o rețea de contractanți care să își pună în comun fondurile pentru spații de birou și abonamente de software.
- Parteneriate și subvenții – ați putea crea un fond de investiții care să colecteze capital de investiții și să voteze cu privire la proiectele pe care să le sprijine. Banii rambursați ar putea fi redistribuiți ulterior între membrii DAO.

## Membrii DAO {#dao-membership}

Există diferite modele pentru membrii DAO. Membrii pot determina modul în care funcționează votul și alte aspecte cheie ale organizaţiei DAO.

### Membru pe baza tokenurilor {#token-based-membership}

De obicei nu necesită permisiuni, este în funcție de tokenul utilizat. Cele mai multe dintre aceste tokenuri de guvernare pot fi tranzacționate fără permisiune, prin schimb descentralizat. Altele trebuie să fie câștigate prin furnizarea de lichidități sau alte „dovezi de muncă”. În orice caz, simplul fapt de a deține tokenul acordă accesul la vot.

_De obicei guvernează protocoalele descentralizate ample și/sau tokenurile înseși._

#### Un exemplu celebru {#token-example}

[MakerDAO](https://makerdao.com) - Token-ul MakerDAO, MKR, este disponibil pe scară largă în schimburile descentralizate. Așa că oricine poate să cumpere, pentru a avea putere de vot pe viitorul protocol Maker.

### Calitatea de membru bazată pe acțiuni {#share-based-membership}

Organizaţiile DAO bazate pe acțiuni sunt mai permisive, dar încă destul de deschise. Orice potențiali membri pot prezenta o propunere de aderare la organizaţia DAO, oferind de obicei tribut de o anumită valoare sub formă de token-uri sau de muncă. Acțiunile reprezintă puterea de vot direct și titlul de proprietate. Membrii pot ieși oricând cu partea lor proporțională din trezorerie.

_De obicei sunt folosite pentru organizații umanitare cu rânduri strânse, precum organizaţiile caritabile, colectivitățile de muncitori și cluburile de investiții. De asemenea, pot guverna protocoalele și token-urile._

#### Un exemplu celebru {#share-example}

[MolochDAO](http://molochdao.com/) – MolochDAO se axează pe finanțarea proiectelor Ethereum. Acestea necesită o propunere de aderare, astfel încât grupul să poată evalua dacă aveţi experienţa și capitalul necesar pentru a-i evalua în cunoștință de cauză pe potențiali beneficiari. Nu puteți pur și simplu să cumpărați accesul la organizaţia DAO pe piața deschisă.

## Cum funcționează organizaţiile DAO? {#how-daos-work}

Temelia unei organizaţii DAO este reprezentată de contractul său inteligent. Contractul definește regulile organizației și deține trezoreria grupului. Odată ce contractul este live pe Ethereum, nimeni nu poate modifica regulile decât prin vot. Dacă cineva încearcă să facă ceva ce nu corespunde regulilor și logicii din cod, nu va reuşi. Iar pentru că și trezoreria este definită prin contractul inteligent, nimeni nu poate nici cheltui banii fără aprobarea grupului. Asta înseamnă că organizaţiile DAO nu au nevoie de o autoritate centrală. În schimb, grupul ia decizii în mod colectiv, iar plățile sunt autorizate automat la câştigarea voturilor.

Acest lucru este posibil deoarece contractele inteligente nu pot fi falsificate odată ce ajung live pe Ethereum. Nu puteţi pur și simplu să modificaţi codul (regulile organizaţiei DAO) fără ca lumea să observe, pentru că totul este public.

<DocLink href="/smart-contracts/">
  Mai multe despre contractele inteligente
</DocLink>

## Ethereum și organizaţiile DAO {#ethereum-and-daos}

Ethereum este fundația perfectă pentru organizaţiile DAO din mai multe motive:

- Consensul lui Ethereum este distribuit și stabilit suficient pentru ca organizațiile să aibă încredere în rețea.
- Codul contractului inteligent nu poate fi modificat odată ce este live, nici chiar de către proprietarii săi. Acest lucru permite organizaţiei DAO să funcționeze după regulile cu care a fost programată.
- Contractele inteligente pot trimite/primi fonduri. În caz contrar, aţi avea nevoie de un intermediar de încredere ca să gestioneze fondurile grupului.
- Comunitatea Ethereum s-a dovedit a fi mai mult colaborativă decât competitivă, permițând apariția rapidă a celor mai bune practici și a sistemelor de asistenţă.

## Intraţi într-o organizaţie DAO sau creaţi-o {#join-start-a-dao}

### Intraţi într-o organizaţie DAO {#join-a-dao}

- [Organizaţiile DAO din comunitatea Ethereum](/community/get-involved/#decentralized-autonomous-organizations-daos)
- [Lista de organizaţii DAO din DAOHaus](https://app.daohaus.club/explore)

### Puneți bazele unei organizații DAO {#start-a-dao}

- [Creați o organizație DAO cu DAOHaus](https://app.daohaus.club/summon)
- [Creați o organizație DAO acționată prin Aragon](https://aragon.org/product)
- [Puneți bazele unei colonii](https://colony.io/)
- [Construiți o organizație DAO cu DAOstack](https://daostack.io/)

## Referințe suplimentare {#further-reading}

### Articole despre DAO {#dao-articles}

- [Ce este o organizaţie DAO?](https://aragon.org/dao) – [Aragon](https://aragon.org/)
- [House of DAOs](https://wiki.metagame.wtf/docs/great-houses/house-of-daos) – [Metagame](https://wiki.metagame.wtf/)
- [Ce este o organizaţie DAO și la ce folosește?](https://daohaus.substack.com/p/-what-is-a-dao-and-what-is-it-for) – [DAOhaus](https://daohaus.club/)
- [Cum să puneți bazele unei comunități digitale acționate prin DAO](https://daohaus.substack.com/p/four-and-a-half-steps-to-start-a) – [DAOhaus](https://daohaus.club/)
- [Ce este o organizație DAO?](https://coinmarketcap.com/alexandria/article/what-is-a-dao) – [Coinmarketcap](https://coinmarketcap.com)

### Videoclipuri {#videos}

- [Ce înseamnă DAO în cripto?](https://youtu.be/KHm0uUPqmVE)
