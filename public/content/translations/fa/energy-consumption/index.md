---
title: مصرف انرژی اتریوم
description: اطلاعات پایه که برای درک مصرف انرژی اتریوم نیاز دارید.
lang: fa
---

# هزینه انرژی اتریوم {#proof-of-stake-energy}

اتریوم یک بلاک چین سبز است. [سیستم اثبات گواه سهام](/developers/docs/consensus-mechanisms/pos) اتریم از مکانیسم اجماع به جای [انرژی برای امنیت شبکه](/developers/docs/consensus-mechanisms/pow) استفاده می‌کند. مصرف انرژی اتریوم تقریبا [~0.0026 ترا وات ساعت در سال](https://carbon-ratings.com/eth-report-2022)در کل شبکه جهانی می باشد.

تخمین مصرف انرژی اتریوم بر اساس اطلاعات بدست آمده از [CCRI ( موسسه نرخ کربن ارز دیجیتال)](https://carbon-ratings.com) تخمین زده شده است. آنها حداقل و حداکثر برآوردهای مصرف برق و ردپای کربن شبکه اتریوم را تولید کردند ([گزارش را ببینید](https://carbon-ratings.com/eth-report-2022)). آنها مصرف برق گره‌های مختلف را با سخت افزار ها و پیکربندی‌های متفاوت نرم‌افزار کاربران اندازه گرفته اند. مقدار تخمینی **2601 مگاوات ساعت** (0.0026 تراوات ساعت) برای مصرف سالیانه برق شبکه منجر به کاهش مقدار دی اکسید کربن تولیدی به مقدار **870 تن** می باشد، که در آن از فاکتورهای منطقه‌ای شدت کربن استفاده می‌شود. این مقدار با ورود و خروج گره‌ها به شبکه تغییر می کند، می توانید یک مقدار میانگین برای 7 روز را که توسط[شاخص پایداری شبکه بلاکچین کمبریج](https://ccaf.io/cbnsi/ethereum) تخمین زده شده، مورد بررسی قرار دهید (آنها از یک روش متفاوت برای تخمین استفاده کرده اند که جزئیات مطالعه آنها در سایتشان موجود است).

برای درک بهتر از میزان مصرف انرژی شبکه اتریوم، می‌توانیم آن را با سرانه تخمینی سالانه مصرف انرژی برخی محصولات و صنایع دیگر مقایسه کنیم. این به ما کمک می کند که بهنر درک کنیم که آیا تخمین اتریوم زیاد است یا کم.

<EnergyConsumptionChart />

نمودار زیر، تخمینی از میران مصرف انرژی شبکه اتریوم بر اساس ترا وات ساعت در سال را در مقایسه با تعدادی صنایع و محصولات دیگر نمایش می‌دهد. آمار فراهم شده بر اساس اطلاعات عمومی موجود در ژوئیه 2023 بوده و لینک منابع آنها نیز در جدول زیر قابل مشاهده است.

|                          | مصرف انرژی سالانه (ترا وات ساعت در سال) | مقایسه با اتریوم گواه سهام |                                                                                      منبع                                                                                       |
|:------------------------ |:---------------------------------------:|:--------------------------:|:-------------------------------------------------------------------------------------------------------------------------------------------------------------------------------:|
| مراکز داده جهانی         |                   190                   |          73,000x           |                                    [منبع](https://www.iea.org/commentaries/data-centres-and-energy-from-global-headlines-to-local-headaches)                                    |
| بیت کوین                 |                   149                   |          53,000x           |                                                                 [منبع](https://ccaf.io/cbnsi/cbeci/comparisons)                                                                 |
| استخراج طلا              |                   131                   |          50,000x           |                                                                 [منبع](https://ccaf.io/cbnsi/cbeci/comparisons)                                                                 |
| بازی در ایالات متحده\* |                   34                    |          13,000x           |                 [منبع](https://www.researchgate.net/publication/336909520_Toward_Greener_Gaming_Estimating_National_Energy_Use_and_Energy_Efficiency_Potential)                 |
| اتریوم PoW               |                   21                    |           8,100x           |                                                                    [منبع](https://ccaf.io/cbnsi/ethereum/1)                                                                     |
| گوگل                     |                   19                    |           7,300x           |                                           [منبع](https://www.gstatic.com/gumdrop/sustainability/google-2022-environmental-report.pdf)                                           |
| نتفلیکس                  |                  0.457                  |            176x            | [منبع](https://assets.ctfassets.net/4cd45et68cgf/7B2bKCqkXDfHLadrjrNWD8/e44583e5b288bdf61e8bf3d7f8562884/2021_US_EN_Netflix_EnvironmentalSocialGovernanceReport-2021_Final.pdf) |
| پی پال                   |                  0.26                   |            100x            |                                  [منبع](https://s202.q4cdn.com/805890769/files/doc_downloads/global-impact/CDP_Climate_Change_PayPal-(1).pdf)                                   |
| AirBnB                   |                  0.02                   |             8x             |                               [منبع](https://s26.q4cdn.com/656283129/files/doc_downloads/governance_doc_updated/Airbnb-ESG-Factsheet-(Final).pdf)                               |
| **اتریوم PoS**           |               **0.0026**                |           **1x**           |                                                               [منبع](https://carbon-ratings.com/eth-report-2022)                                                                |

\*شامل دستگاه‌های کاربران نهایی مانند رایانه‌های شخصی، لپ‌تاپ، و کنسول‌های بازی است.

دستیابی به تخمین‌های دقیق درباره مصرف انرژی امری پیچیده است، به خصوص زمانی که آنچه که اندازه‌گیری می‌شود دارای زنجیره تامین پیچیده یا جزئیات پیاده‌سازی است که بر کارایی آن تأثیر می‌گذارد. برای مثال، تخمین‌ مصرف انرژی شرکت‌های نتفلیکس و گوگل بسته به اینکه فقط انرژی مصرف شده برای نگهداری سیستم‌هایشان و ارائه محتوا به کاربران (_هزینه مستقیم_) را شامل می‌شوند یا اینکه شامل هزینه‌های لازم برای تولید محتوا، اداره دفاتر شرکت، تبلیغات و غیره (_هزینه غیرمستقیم_) می‌شوند متفاوت است. هزینه‌های غیرمستقیم همچنین می‌توانند شامل انرژی مورد نیاز برای مصرف محتوا در دستگاه‌های کاربر نهایی مانند تلویزیون، کامپیوتر و موبایل باشند.

تخمین‌های فوق‌الذکر مقایسه کاملی نیستند. مقدار مخارج غیرمستقیم محاسبه شده، بر اساس منبع متفاوت است و به ندرت شامل انرژی دستگاه‌های کاربر نهایی می‌شوند. هر منبع زیربنایی، شامل جزئیات بیشتر در مورد آنچه اندازه‌گیری می‌شود است.

جدول و نمودار بالا فوق همچنین شامل مقایسه های بیت کوین و اتریوم اثبات کار است. توجه به این نکته ضروری است که مصرف انرژی شبکه‌های اثبات کار ثابت نیست و روز به روز تغییر می‌کند. تخمین‌ها نیز ممکن است بین منابع به‌طور گسترده‌ متفاوت باشند. این موضوع نه تنها در مورد میزان انرژی مصرف‌شده، بلکه در مورد منابع آن انرژی و اصول اخلاقی مرتبط با آن، [مباحثات](https://www.coindesk.com/business/2020/05/19/the-last-word-on-bitcoins-energy-consumption/) ظریف را به خود جلب می‌کند. مصرف انرژی لزوماً دقیقاً به ردپای محیط‌زیستی مربوط نمی‌شود زیرا پروژه‌های مختلف ممکن است از منابع انرژی متفاوت استفاده کنند، از جمله انرژی‌های تجدید‌پذیر با نسبت کمتر یا بیشتر. برای مثال، [شاخص مصرف برق بیت‌کوین دانشگاه کمبریج](https://ccaf.io/cbnsi/cbeci/comparisons) یعنی شاخص Cbeci نشان می‌دهد که تقاضای شبکه بیت‌کوین از نظر تئوری می‌تواند با سوخت گاز یا برق تامین شود که در غیر این صورت در انتقال و توزیع از بین می‌رود. راه حل اتریوم در مسیر پایداری، جایگزینی بخش نیازمندِ انرژیِ شبکه با یک گزینه سبز بود.

مصرف انرژی و انتشار کربن برای صنایع مختلف را می توانید در [سایت شاخص پایداری شبکه بلاک چین کمبریج](https://ccaf.io/cbnsi/ethereum) ببینید.

## تخمین‌های قبل از تراکنش {#per-transaction-estimates}

بسیاری از مقاله‌ها، مصرف انرژی «قبل از تراکنش» را برای بلاک چین‌ها تخمین می زنند. این روش ممکن است گمراه‌کننده باشد، چون انرژی لازم برای پیشنهاد و تایید کردن یک بلوک، به تعداد تراکنش‌های داخل آن ربط ندارد. یک واحد از هزینه انرژی در هر تراکنش به این معنی است که تراکنش‌های کمتر منجر به هزینه کمتر انرژی می شود و بالعکس، که اینطور نیست. همچنین تخمین انرژی به ازا تراکنش، بسیار به این ربط دارد که تعداد داده‌های ورودی یک تراکنش بلاکچین چگونه تعریف می شود، و با بازی کردن با این تعریف می توان مقدار انرژی را بزرگ تر یا کوچکتر جلوه داد.

به‌عنوان مثال، در اتریوم تعداد داده‌های ورودی تراکنش فقط مربوط به لایه پایه نیست - بلکه مجموع داده‌های ورودی تراکنش در تمام رول‌‌آپ‌های "[لایه 2](/layer-2/)" آن است. لایه 2ها به صورت کلی در محاسبات لحاظ نمی شوند، اما در نظر گرفتن انرژی اضافی مصرف شده از سوی ترتیب سنج‌ها ( کوچک) و تعداد تراکنشهای مورد پردازش آنها (بزرگ)، احتمالا تخمین‌های پیش از تراکنش را به صورت قابل ملاحظه‌ کاهش می دهند. این فقط یکی از دلایلی است که چرا مقایسه مصرف انرژی در هر تراکنش بین پلتفرم‌ها می‌تواند گمراه‌کننده باشد.

## بدهی کربن مربوط به اتریوم {#carbon-debt}

مصرف انرژی اتریوم خیلی پایین است، اما این همیشه مورد مهم نیست. اتریوم اصلی بر پایه اثبات کار بود که هزینه زیست‌محیط خیلی بیشتری نسبت به مکانیسم فعلی اثبات سهام داشت.

اتریوم از همان آغاز برنامه داشت مکانیزم اجماع مبتنی بر اثبات سهام را پیاده سازی کند ولی انجام این امر بدون قربانی کردن امنیت و غیر متمرکز نگه داشتن شبکه، نیاز به سالها تحقیق و توسعه داشت. بنابراین از مکانیسم اثبات کار برای راه‌اندازی شبکه استفاده شد. اثبات کار استخراج‌گرها را ملزم می‌کند از سخت‌افزار محاسباتی‌شان برای محاسبه یک مقدار استفاده کنند و این فرایند نیازمند انرژی است.

![مقایسه مصرف انرژی اتریوم قبل و بعد از ادغام با استفاده از برج ایفل (با 330 متر ارتفاع) در سمت چپ برای سمبولیزه کردن مصرف بالای انرژی پیش از ادغام،‌ و یک شکل لگوی کوچک 4 سانتی‌متری در سمت راست به نشانه کاهش شدید مصرف انرژی پس از ادغام](energy_consumption_pre_post_merge.png)

موسسه CCRI تخمین می‌زند که ادغام، مصرف سالانه برق اتریوم را بیش از **99.988٪** کاهش داده است. به طور مشابه، مقدار تولید کربن نیز در حدود **99.992 %** کاهش پیدا کرده است (از 11016000 تن به 870 تن دی اکسید کربن). برای مشابه سازی کاهش در آلودگی تولید شده، شبیه به رفتن از برج ایفل به یک اسباب بازی کوچک پلاستیکی است، همانطور که در شکل بالا نشان داده شده است. به عنوان نتیجه، هزینه زیست محیطی تامین امنیت شبکه به صورت قابل توجه کاهش پیدا کرده است. همزمان، اعتقاد بر این است که امنیت شبکه نیز ارتقا پیدا کرده است.

## یک لایه سبز اپلیکیشن {#green-applications}

در حالی که مصرف انرژی اتریوم بسیار اندک است، یک مجموعه قابل توجه، در حال رشد و بسیار فعال[**احیاکننده مالی (ReFi)**](/refi/) در بستر اتریوم وجود دارد. برنامه‌های ReFi از اجزای DeFi برای ساخت برنامه‌های مالی استفاده می‌کنند که اثرات خارجی مثبتی برای محیط زیست دارند. RiFi بخشی از یک جنبش گسترده تر به نام ["solarpunk"](https://en.wikipedia.org/wiki/Solarpunk) است که با هماهنگی نزدیک با اتریوم حرکت می کند و هدف آن رشد تکنولوژیکی و نظارت محیط زیستی است. ویژگی هایی مثل غیر متمرکز بودن، عدم نیاز به اجازه و قابلیت ترکیب اتریوم، باعث شده است لایه پایه ایده‌آل برای گروه های RiFi و solarpunk باشد.

پلتفرمهای بومی Web3 برای تامین هزینه کالاهای عمومی مثل [Gitcoin](https://gitcoin.co) میزگردهای مربوط به اقلیم را برای تحریک ساخت سازگار با محیط زیست در لایه اپلیکیشن اتریوم، اجرا می‌کنند. به خاطر این ابتکارها (و موارد دیگر مثل [DeSci](/desci/)) اتریوم از جنبه محیط زیستی و اجتماعی در حال تبدیل شدن به یک تکنولوژی کاملا مثبت است.

<InfoBanner emoji=":evergreen_tree:">
  اگر فکر می‌کنید این صفحه می‌تواند دقیق‌تر شود، لطفاً آن را در قالب یک مشکل یا درخواست مطرح کنید. آمار این صفحه بر اساس داده های عمومی می باشد. آنها نشان‌دهنده اعلام رسمی یا قول تیم ethereum.org یا بنیاد اتریوم نیستند.
</InfoBanner>

## بیشتر بخوانید {#further-reading}

- [شاخص پایداری شبکه بلاک‌چین کمبریج](https://ccaf.io/cbnsi/ethereum)
- [گزارش کاخ سفید درباره اثبات کار بلاک‌چین‌ها](https://www.whitehouse.gov/wp-content/uploads/2022/09/09-2022-Crypto-Assets-and-Climate-Report.pdf)
- [انتشارات اتریوم: یک برآورد پایین به بالا](https://kylemcdonald.github.io/ethereum-emissions/) - _ کیلی مک دونالد_
- [شاخص مصرف انرژی اتریوم](https://digiconomist.net/ethereum-energy-consumption/) – _Digiconomist_
- [ETHMerge.com](https://ethmerge.com/) — _[@InsideTheSim](https://twitter.com/InsideTheSim)_
- [ادغام - مفاهیم مصرف برق و میزان انتشار کربن در شبکه اتریوم](https://carbon-ratings.com/eth-report-2022) - _CCRI_
- [مصرف انرژی اتریوم](https://mirror.xyz/jmcook.eth/ODpCLtO4Kq7SCVFbU4He8o8kXs418ZZDTj0lpYlZkR8)

## موضوعات مرتبط {#related-topics}

- [چشم‌انداز اتریوم](/roadmap/vision/)
- [زنجیره بیکن](/roadmap/beacon-chain)
- [ادغام](/roadmap/merge/)
