---
title: زنجیره بیکن
description: در مورد زنجیره‌ی بیکن یاد بگیرید - ارتقایی که اثبات سهام را برای اتریوم به ارمغان آورد.
lang: fa
template: upgrade
image: /images/upgrades/core.png
alt:
summaryPoint1: زنجیره بیکن اثبات سهام را برای اولین بار به اکوسیستم اتریوم وارد کرد.
summaryPoint2: این زنجیره در ماه سپتامبر 2022 با زنجیرۀ اصلی اثبات کار اتریوم ادغام شد.
summaryPoint3: زنجیره بیکن منطق اجماع و پروتکل شایعه (گاسیپ) را برای اولین بار ارائه کرد که اکنون امنیت اتریوم را تأمین می‌کند.
---

<UpgradeStatus isShipped dateKey="page-upgrades:page-upgrades-beacon-date">
  زنجیره بیکن در تاریخ 1 دسامبر 2020 عرضه شد و با ارتقای The Merge در تاریخ 15 سپتامبر 2022، اثبات سهام را به عنوان مکانیزم اجماع اتریوم رسمیت داد.
</UpgradeStatus>

## زنجیره بیکن چیست؟ {#what-is-the-beacon-chain}

زنجیره بیکن نام زنجیره بلوکی اصلی اثبات سهام است که در سال 2020 شروع به کار کرد. هدف از ایجاد آن اطمینان از صحت منطق اجماع اثبات سهام پیش از فعال سازی بر روی «شبکه اصلی اتریوم» بود. بنابراین، به صورت موازی با نسخه اصلی اثبات سهام اتریوم اجرا گردید. زنجیره بیکن زنجیره‌ای از بلوک‌های خالی بود، اما غیرفعال کردن اثبات کار و سوییچ کردن روی اثبات سهام در اتریوم، نیازمند دستور دادن به زنجیره بیکن برای پذیرش داده‌های تراکنش از کلاینت‌های اجرا، دسته‌بندی آن‌ها در بلوک‌ها و سپس سازمان‌دهی آن‌ها در یک زنجیره بلوکی با استفاده از مکانیزم اجماعِ مبتنی بر اثبات سهام بود. به‌ طور همزمان، کلاینت‌های اصلی اتریوم، از فعالیت استخراج، انتشار بلوک و منطق اجماع خود دست کشیدند و همۀ آن فعالیت‌ها را به زنجیره بیکن سپردند. این رویداد به [The Merge](/roadmap/merge/) معروف بود. زمانی که The Merge اتفاق افتاد، دیگر دو زنجیره بلوکی وجود نداشت. بلکه، تنها یک اثبات سهام اتریوم وجود داشت که حالا به دو کلاینت مختلف در هر گره نیاز دارد. زنجیره بیکن درحال حاضر لایۀ اجماع اتریوم است، یک شبکۀ همتا به همتا از کلاینت‌های اجماع که گاسیپ‌های بلوک و منطق اجماع را مدیریت می‌کند، درحالی که کلاینت‌های اصلی لایۀ اجرا را تشکیل می‌دهند که وظیفۀ گاسیپ کردن و اجرای تراکنش‌ها و مدیریت وضعیت اتریوم را بر عهده دارد. این دو لایه می‌توانند با استفاده از Engine API با یکدیگر ارتباط برقرار کنند.

## زنجیره بیکن چه کاری انجام می‌دهد؟ {#what-does-the-beacon-chain-do}

زنجیره بیکن به یک دفترکل حاوی مجموعه‌ای از حساب‌ها گفته می‌شود که قبل از اینکه سهام‌گذاران شروع به اعتبارسنجی بلوک‌های واقعی اتریوم کنند، شبکۀ [سهام‌گذاران](/staking/) اتریوم را هدایت و هماهنگ می‌کرد. این زنجیره نه پردازش تراکنش‌ها را انجام می‌دهد و نه تعاملات قرارداد هوشمند را مدیریت می‌کند زیرا این کارها در لایۀ اجرا انجام می‌شوند. زنجیره بیکن مسئولیت مواردی مانند مدیریت بلوک و تصدیق، اجرای الگوریتم انتخاب فورک و مدیریت پاداش‌ها و جریمه‌ها را بر عهده دارد. در صفحۀ [معماری گره](/developers/docs/nodes-and-clients/node-architecture/#node-comparison) ما، در این باره بیشتر بخوانید.

## تأثیر زنجیره چین {#beacon-chain-features}

### معرفی استیکینگ {#introducing-staking}

زنجیره بیکن [اثبات سهام](/developers/docs/consensus-mechanisms/pos/) را برای اولین بار به اتریوم وارد کرد. این زنجیره شبکۀ اتریوم را امن نگه می‌دارد و در این فرایند، اعتبار اتریوم بیشتری را به اعتبارسنج‌ها می‌رساند. در عمل، سهام‌گذاری شامل سهام‌گذاری روی اتریوم به منظور فعال کردن نرم‌افزار اعتبارسنج است. شما به عنوان یک سهام‌گذار، نرم‌افزاری را اجرا می‌کنید که بلوک‌های جدیدی را در زنجیره ایجاد و تأیید می‌کند.

سهام‌گذاری، هدفی مشابه با [استخراج (ماینینگ)](/developers/docs/consensus-mechanisms/pow/mining/) دارد، اما از بسیاری جهات متفاوت است. استخراج نیاز به سرمایۀ اولیۀ زیادی در قالب سخت‌افزار قدرتمند و مصرف انرژی داشت که منجر به صرفه به مقیاس (مزیت مقیاس) و افزایش متمرکزسازی می‌شد. ضمناً، استخراج هیچ الزامی برای قفل کردن دارایی‌ها به عنوان وثیقه نداشت و همین، توانایی پروتکل را برای مجازات نقش‌آفرینان بدکار پس از حمله محدود می‌کرد.

جایگزینی اثبات سهام به جای اثبات کار، اتریوم را به طور قابل توجهی امن‌تر و غیرمتمرکزتر کرد. هرچه افراد بیشتری در شبکه شرکت کنند، غیرمتمرکزتر و در برابر حملات امن‌تر می‌شود.

و استفاده از اثبات سهام به عنوان مکانیزم اجماع، یک مؤلفۀ اساسی برای [ اتریوم امن، سازگار با محیط زیست و مقیاس‌پذیر است که اکنون داریم](/roadmap/vision/).

<InfoBanner emoji=":money_bag:">
  اگر علاقه‌مندید به یک اعتبارسنج تبدیل شوید و به ایمن‌سازی اتریوم کمک کنید، <a href="/staking/">دربارۀ سهام‌گذاری بیشتر بدانید</a>.
</InfoBanner>

### راه‌اندازی برای شاردینگ (زنجیره‌ای‌سازی) {#setting-up-for-sharding}

از زمانی که زنجیره بیکن با نسخه اورجینال «شبکه اصلی اتریوم» ادغام شد، جامعۀ اتریوم شروع به برنامه‌ریزی برای مقیاس‌بندی شبکه کرد.

اثبات سهام یک مزیت دارد: داشتن یک رجیستری از همۀ تولیدکنندگان تأیید‌شده بلوک در هر زمان معین، که هر کدام با اتریوم در سهام‌گذاری است. این رجیستری زمینه را برای توانایی تقسیم و تسخیر مطمئن مسئولیت‌های خاص شبکه فراهم می‌کند.

این مسئولیت‌پذیری برخلاف اثبات کار است، جایی که استخراج‌گران هیچ تعهدی در قبال شبکه ندارند و می‌توانند بدون هیچ عواقبی، در یک لحظه فرایند استخراج را متوقف و نرم‌افزار گره خود را به طور دائم خاموش کنند. همچنین هیچ رجیستری از پیشنهاددهندگان شناخته‌شدۀ بلوک و هیچ راه مطمئنی برای تقسیم مسئولیت‌های شبکه به طور ایمن وجود ندارد.

[اطلاعات بیشتر درباره شاردینگ](/roadmap/danksharding/)

## رابطۀ بین ارتقاها {#relationship-between-upgrades}

همۀ ارتقاهای اتریوم تا حدودی به هم مرتبط هستند. پس بیایید مرور کنیم که زنجیره بیکن چگونه بر سایر ارتقاها تأثیر می‌گذارد.

### زنجیره بیکن و The Merge {#merge-and-beacon-chain}

در ابتدا، زنجیره بیکن جدای از شبکه اصلی اتریوم بود، اما این دو در سال 2022 با هم ادغام شدند.

<ButtonLink href="/roadmap/merge/">
  The Merge (ادغام)
</ButtonLink>

### شاردها و زنجیره بیکن {#shards-and-beacon-chain}

شاردینگ تنها با وجود مکانیزم اجماع اثبات سهام می‌تواند به طور ایمن وارد اکوسیستم اتریوم شود. زنجیره بیکن سهام‌گذاری را برای اولین بار معرفی کرد که با شبکه اصلی «ادغام» شد و راه را برای شاردینگ هموار کرد تا به مقیاس‌بندی بیشتر اتریوم کمک کند.

<ButtonLink href="/roadmap/danksharding/">
  زنجیره‌های شارد (خرده‌زنجیره‌ها)
</ButtonLink>

## اطلاعات بیشتر

- [اطلاعات بیشتر دربارۀ ارتقاهای آتی اتریوم](/roadmap/vision)
- [اطلاعات بیشتر دربارۀ معماری گره](/developers/docs/nodes-and-clients/node-architecture)
- [اطلاعات بیشتر دربارۀ اثبات سهام](/developers/docs/consensus-mechanisms/pos)
