---
title: زنجیره بیکن
description: در مورد زنجیره‌ی بیکن یاد بگیرید - ارتقایی که اثبات سهام را برای اتریوم به ارمغان می‌آورد.
lang: fa
template: upgrade
image: /upgrades/core.png
alt: 
summaryPoint1: زنجیره‌ی بیکن هیچ چیز مربوط به اتریومی را که امروزه استفاده می‌کنیم، تغییر نمی‌دهد.
summaryPoint2: بلکه شبکه را متناسب کرده و به عنوان یک لایه اجماع عمل می‌کند.
summaryPoint3: اثبات سهام را به اکوسیستم اتریوم وارد می‌کند.
summaryPoint4: احتمالاً شما آن را در نقشه راه فنی تحت عنوان "فاز ۰" می شناسید.
---

<UpgradeStatus isShipped dateKey="page-upgrades:page-upgrades-beacon-date">
    زنجیره بیکن در 1 دسامبر 2020، رأس ساعت 12 ظهر به وقت ساعت هماهنگ جهانی آغاز به کار کرد. برای یادگیری بیشتر، <a href="https://beaconscan.com/">این داده ها را بکاوید</a>. اگر می‌خواهید به اعتبارسنجی زنجیره کمک کنید، می‌توانید <a href="/staking/">اتر خود را سهام‌گذاری کنید</a>.
</UpgradeStatus>

## زنجیره بیکن چه می‌کند؟ {#what-does-the-beacon-chain-do}

زنجیره‌ی بیکن شبکه‌ی بسط‌یافته [خرده‌زنجیره‌ها](/roadmap/danksharding/) و [سهام‌گذارها](/staking/) را هدایت یا هماهنگ می‌کند. اما نظیر[شبکه اصلی اتریوم](/glossary/#mainnet) امروز نخواهد بود. قابلیت استفاده از حساب های کاربری و قرارداد های هوشمند را ندارد.

نقش زنجیره‌ی بیکن در طی زمان تغییر می‌کند اما همچنان عنصری بنیادین برای [ اتریوم امن، پایدار و مقیاس پذیری که اکنون داریم به سویش پیش می‌رویم](/roadmap/vision/) باقی می‌ماند.

## ویژگی های زنجیره بیکن {#beacon-chain-features}

### درباره سهام گذاری {#introducing-staking}

زنجیره بیکن ویژگی [اثبات مالکیت سهام](/developers/docs/consensus-mechanisms/pos/) را به اتریوم اضافه می‌ کند. این یک روشی جدید برای شماست که اتریوم را امن نگه دارید. از این روش می توان به عنوان چیزی عام المنفعه یاد کرد که قرار است اتریوم را سالم تر کند و در طی این فرایند اتر بیشتری را نصیب شما کند. در عمل این روش شما را وارد سهام گذاری اتر برای فعال سازی نرم افزار اعتبارسنج خواهد کرد. به عنوان اعتبارسنج، شما تراکنش ها را پردازش خواهید کرد و بلوک های جدیدی را در زنجیره خواهید ساخت.

سهام گذاری و اعتبارسنج شدن آسان تر از [استخراج](/developers/docs/mining/) است (که در حال حاضر شبکه با آن امن شده است). و امیدواریم که این روش در دراز مدت، به ایمن تر کردن اتریوم کمک کند. هر چه افراد بیشتری در شبکه مشارکت کنند، شبکه نسبت به حملات ایمن تر و غیرمتمرکزتر خواهد شد.

<InfoBanner emoji=":money_bag:">
اگر به اعتبارسنج شدن و کمک به ایمن‌سازی شبکه‌ی بیکن علاقمند دارید، <a href="/staking/">درباره سهام‌گذاری بیشتر بدانید</a>.
</InfoBanner>

این موضوع هم‌چنین تغییری مهم برای ارتقای دیگری است: [خرده‌زنجیره‌ها](/roadmap/danksharding/).

### راه اندازی زنجیره های شارد {#setting-up-for-shard-chains}

بعد از ادغام شدن شبکه اصلی و زنجیره بیکن، ارتقای بعدی زنجیره شارد را به شبکه اثبات مالکیت سهام معرفی می‌کند. این زنجیره های "شارد" ظرفیت شبکه را افزایش می‌دهند و با توسعه شبکه به 64 زنجیره بلوکی سبب افزایش سرعت تراکنش ها می‌ شوند. زنجیره بیکن اولین قدم مهم در معرفی زنجیره های شارد است، چرا که این زنجیره ها برای عملکرد ایمن نیاز به سهام گذاری دارند.

در نهایت زنجیره بیکن مسئولیت اختصاص دادن تصادفی سهام گذار ها را به اعتبارسنج ها در زنجیره های شارد نیز خواهد داشت. این امر در دشوار کردن تبانی و تصاحب زنجیره های شارد توسط سهام گذار ها نقش کلیدی دارد. خب، این یعنی آنها [شانسی کمتر از 1 در هزار میلیارد](https://medium.com/@chihchengliang/minimum-committee-size-explained-67047111fa20) خواهند داشت.

## ارتباط میان ارتقاها {#relationship-between-upgrades}

تمام ارتقاهای اتریوم تا حدودی با یکدیگر مرتبط هستند. پس بیایید دوباره خلاصه کنیم که زنجیره بیکن چگونه بر سایر ارتقاها تأثیر می‌گذارد.

### شبکه اصلی و زنجیره بیکن {#mainnet-and-beacon-chain}

زنجیره بیکن ابتدا، به شکل جدا از شبکه اصلی اتریوم که امروزه استفاده می‌کنیم وجود خواهد داشت. اما در نهایت با هم ادغام خواهند شد. نقشه این است که شبکه اصلی با سیستم گواهی اثبات مالکیت سهام "ادغام" شود، این کار ازطریق زنجیره بیکن هدایت و تنظیم می‌ شود.

<ButtonLink to="/roadmap/merge/">
    ادغام
</ButtonLink>

### زنجیره های شارد و زنجیره بیکن {#shards-and-beacon-chain}

زنجیره های شارد تنها می‌توانند با داشتن یک مکانیسم توافق مجموعه اثبات مالکیت سهام به شکل ایمن وارد اکوسیستم اتریوم شوند. زنجیره بیکن سهام گذاری را معرفی خواهد کرد، که راه را برای ارتقای رنجیره های شارد هموار خواهد کرد.

<ButtonLink to="/roadmap/danksharding/">
    زنجیره های شارد
</ButtonLink>

<Divider />

## تعامل با زنجیره بیکن {#interact-with-beacon-chain}

<BeaconChainActions />
