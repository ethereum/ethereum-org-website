---
title: سهام‌گذاری مشترک
description: مروری بر شروع سهام‌گذاری مشترک اتر
lang: fa
template: staking
emoji: ":money_with_wings:"
image: /images/staking/leslie-pool.png
alt: لسلی اسب آبی در حال شنا در استخر.
sidebarDepth: 2
summaryPoints:
  - از طریق تجمیع قوا با دیگران، هر چقدر اتر که می‌خواهید سهامگذاری کنید و پاداش کسب کنید
  - بخش سخت را رها کنید و عملیات اعتبارسنجی را به شخص ثالث بسپارید
  - توکن‌های سهامگذاری را در کیف‌پول خودتان نگه دارید
---

## استخر سهامگذاری چیست؟ {#what-are-staking-pools}

استخر سهام‌گذاری یک رویکرد مبتنی بر همکاری است که به افراد بسیاری که مقادیر اتر کمتری دارند امکان می‌دهد 32 اتر لازم برای فعال کردن مجموعه‌ای از کلیدهای اعتبارسنجی را به دست آورند. عملکرد ادغام به‌طور بومی در پروتکل پشتیبانی نمی‌شود، بنابراین راه حل‌هایی به‌طور جداگانه برای رفع این نیاز ساخته شدند.

برخی از استخرها با استفاده از قراردادهای هوشمند کار می‌کنند، که در آن می‌توان وجوه را به یک قرارداد واریز کرد، که بدون نیاز به اعتماد سهام شما را مدیریت و ردیابی می‌کند، و توکنی را برای شما صادر می‌کند که نشان‌دهنده این ارزش است. سایر استخرها ممکن است شامل قراردادهای هوشمند نباشند و در عوض به صورت خارج زنجیره واسطه شوند.

## چرا بهتر است با استخر سهام‌گذاری کنیم؟ {#why-stake-with-a-pool}

علاوه بر مزایایی که در [معرفی سهام‌گذاری](/staking/) بیان کردیم، سهام‌گذاری با استخر دارای چندین مزیت متمایز است.

<CardGrid>
  <Card title="حد پایین برای ورود" emoji="🐟" description="Not a whale? No problem. Most staking pools let you stake virtually any amount of ETH by joining forces with other stakers, unlike staking solo which requires 32 ETH." />
  <Card title="همین امروز سهام‌گذاری کنید" emoji=":stopwatch:" description="Staking with a pool is as easy as a token swap. No need to worry about hardware setup and node maintenance. Pools allow you to deposit your ETH which enables node operators to run validators. Rewards are then distributed to contributors minus a fee for node operations." />
  <Card title="توکن های سهام گذاری" emoji=":droplet:" description="Many staking pools provide a token that represents a claim on your staked ETH and the rewards it generates. This allows you to make use of your staked ETH, e.g. as collateral in DeFi applications." />
</CardGrid>

<StakingComparison page="pools" />

## آنچه باید در نظر گرفته شود {#what-to-consider}

سهام‌گذاری مشترک یا تفویضی به‌طور بومی توسط پروتکل اتریوم پشتیبانی نمی‌شود، اما با توجه به تقاضای کاربران برای سهام‌گذاری کمتر از 32 اتر، راه‌حل‌های فزاینده‌ای برای پاسخگویی به این تقاضا ساخته شده است.

هر استخر و ابزار یا قراردادهای هوشمند مورد استفاده‌ آنها توسط تیم های مختلف ساخته شده‌اند و هر کدام همراه با منافع و خطراتی هستند. استخرها کاربران را قادر می‌سازند تا اترهای خود را با توکنی که نمایانگر اتر سهامگذاری شده است تعویض کنند. این توکن مفید است زیرا به کاربران اجازه می دهد تا هر مقدار اتر دلخواه را با مقدار معادل یک توکن سودده مبادله کنند که سودی را از طریق پاداش‌های سهامگذاری اجرا شده بر روی اتر سهامگذاری شده اساسی (و بالعکس) در صرافی‌های غیرمتمرکز تولید می‌کند، حتی اگر اتر واقعی روی لایه اجماع ثابت بماند. این بدان معناست که مبادله مکرر بین محصول سودده‌ اتر سهامگذاری شده و "اتر خام" نه تنها در ضریب 32 اتر در دسترس است بلکه فرایندی سریع و آسان است.

با این‌حال، این توکن‌های اتر سهامگذاری شده تمایل به ایجاد رفتارهای کارتل‌مانندی دارند که در آنجا مقدار زیادی از اتر سهامگذاری شده به جای اینکه در بین بسیاری از افراد مستقل پخش شود، تحت کنترل چند سازمان متمرکز قرار می‌گیرد. این اتفاق شرایطی را برای سانسور یا استخراج ارزش ایجاد می‌کند. استاندارد طلا برای سهامگذاری همیشه باید اشخاصی باشند که در هر زمان ممکن اعتبارسنج‌ها را بر روی سخت‌افزار خودشان اجرا کنند.

[اطلاعات بیشتر درباره خطرات سهامگذاری توکن‌ها](https://notes.ethereum.org/@djrtwo/risks-of-lsd).

شاخص‌های ویژگی در زیر برای نشان دادن نقاط قوت یا ضعف قابل توجهی که ممکن است یک استخر فهرست شده داشته باشد استفاده می‌شود. از این بخش به‌عنوان مرجعی برای نحوه تعریف این ویژگی‌ها هنگام انتخاب استخری برای پیوستن استفاده کنید.

<StakingConsiderations page="pools" />

## استخرهای سهام‌گذاری را کاوش کنید {#explore-staking-pools}

گزینه‌های مختلفی برای کمک به شما در راه‌اندازی وجود دارد. از شاخص‌های بالا برای راهنمایی به خود در مورد ابزارهای زیر استفاده کنید.

<ProductDisclaimer />

<StakingProductsCardGrid category="pools" />

لطفاً از اهمیت انتخاب سرویسی که [تنوع کاربر](/developers/docs/nodes-and-clients/client-diversity/) را جدی بگیرد غافل نشوید، زیرا امنیت شبکه را بهبود می‌بخشد و ریسک شما را محدود می‌کند. سرویس‌هایی که شواهدی از محدود کردن استفاده اکثریت کاربران دارند با عنوان <em style={{ textTransform: "uppercase" }}>"تنوع کاربر اجرایی"</em> و <em style={{ textTransform: "uppercase" }}>"تنوع کاربر اجماعی"</em> نشان داده می‌شوند

ابزار سهامگذاری‌‌ می‌شناسید که نگنجانده‌ایم؟ [سیاست فهرست‌بندی محصول](/contributing/adding-staking-products/) ما را برای اطمینان از مناسب بودن آن و ثبت آن جهت بررسی مشاهده کنید.

## پرسش‌های متداول {#faq}

<ExpandableCard title="چگونه می‌توانم پاداش کسب کنم؟">
معمولاً توکن‌های سهامگذاری شده ERC-20 برای سهامگذاران صادر می‌شوند و ارزش اتر به اضافه پاداش‌های سهامگذاری شده آنها را نشان می‌دهند. در نظر داشته باشید که استخرهای مختلف با روش‌های کمی متفاوت، پاداش‌های سهامگذاری را بین کاربرانشان توزیع خواهند کرد، که البته امری رایج است.
</ExpandableCard>

<ExpandableCard title="چه زمانی می‌توانم سهام خود را پس بگیرم؟">
همین حالا! ارتقاءهای شانگهای/کاپلا در آوریل سال 2023 رخ دادند، و برداشت‌های سهامگذاری را به همراه داشتند. حساب‌های اعتبارسنج که استخرهای سهامگذاری را پشتیبانی می‌کنند، اکنون قادرند که خارج شوند و اتر را به آدرس برداشت تعیین شده خود برداشت کنند. این امر امکان پس گرفتن سهم خودتان از سهم‌گذاری مربوط به اتر مربوطه را فراهم می‌سازد. با ارائه‌دهنده‌تان بررسی کنید که چگونه این عملکرد را پیشتیبانی می‌کنند.

از طرفی، استخرهایی که از توکن سهامگذاری ERC-20 استفاده می‌کنند به کاربرانشان امکان معامله این توکن در بازار آزاد معامله را می‌دهند، و به شما اجازه می‌دهند که موقعیت سهامگذاری خود را بفروشید، عملاً یعنی "برداشت کردن" بدون حذف اتر از قرارداد سهامگذاری.

<ButtonLink href="/staking/withdrawals/">اطلاعات بیشتر درباره برداشت‌های سهامگذاری</ButtonLink>
</ExpandableCard>

<ExpandableCard title="آیا این کار با سهام‌گذاری از طریق صرافی‌ام تفاوت دارد؟">
شباهت‌های زیادی بین این گزینه‌های سهامگذاری مشترک و صرافی‌های متمرکز وجود دارد؛ مانند توانایی سهامگذاری مقادیر کم اتر و ترکیب کردن آن‌ها با یکدیگر برای فعالسازی اعتبارسنج‌ها.

برخلاف صرافی‌های متمرکز، بسیاری دیگر از گزینه‌های سهامگذاری مشترک از قراردادهای هوشمند و/یا توکن‌های سهامگذاری استفاده می‌کنند که معمولاً توکن‌های ERC-20 هستند که می‌توانید آنها را در کیف‌پول خود نگه دارید، و درست همانند هر توکن دیگری آنها را بخرید یا بفروشید. این کار با اعطای کنترل توکن‌هایتان به شما لایه‌ای از حاکمیت و امنیت را ارائه می‌دهد، اما در‌عین‌حال به شما کنترل مستقیمی بر کلاینت اعتبارسنج که از طرف شما در پس‌زمینه اقدام به امضا کردن می‌کند ارائه نمی‌دهد.

برخی از گزینه‌های مشترک‌سازی از لحاظ نودهایی که آنها را پشتیبانی می‌کنند غیرمتمرکزتر از سایرین هستند. برای ارتقای سلامت و عدم‌تمرکز شبکه، همواره به سهامگذاران توصیه می‌شود که یک سرویس مشترک‌سازی را انتخاب کنند که یک مجموعه غیرمتمرکز بدون مجوز از اپراتورهای نود را فعال می‌کند.
</ExpandableCard>

## بیشتر بخوانید {#further-reading}

- [فهرست سهامگذاری اتریوم](https://www.staking.directory/) - _Eridian و Spacesider_
- [ سهام‌گذاری با Rocket Pool - بررسی کلی سهام‌گذاری](https://docs.rocketpool.net/guides/staking/overview.html) _مستندات RocketPool _
- [ سهام‌گذاری اتریوم با لیدو](https://help.lido.fi/en/collections/2947324-staking-ethereum-with-lido) _مستندات کمکی لیدو_
