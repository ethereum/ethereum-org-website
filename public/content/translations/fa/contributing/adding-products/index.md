---
title: افزودن محصولات
description: سیاست و ضوابطی که ما به هنگام اضافه کردن محصولات به ethereum.org استفاده می کنیم
lang: fa
---

# افزودن محصولات اتریوم {#adding-products}

هر کسی آزاد است تا برنامه های غیرمتمرکز جدید را پیشنهاد دهد تا به محتوای ethereum.org، در محلی که مناسب آن است، اضافه شود. **خیر، ما برنامه غیرمتمرکز شما را به صفحه اصلی خود اضافه نخواهیم کرد** 😜

لیست فعلی برنامه های غیرمتمرکز:

- ethereum.org/dapps
- ethereum.org/get-eth

**لطفا فقط پیشنهادهای جدید را به این صفحه اضافه کنید.**

اگرچه از افزودن پیشنهادهای جدید استقبال می‌کنیم، اما برنامه‌های غیرمتمرکز فعلی را بر اساس تجربه‌ای که می‌خواهیم برای کاربرانمان ایجاد کنیم، انتخاب کرده‌ایم. این معیارها بر اساس برخی از اصول طراحی ما می‌باشد:

- _الهام بخش_: هر چیزی در ethereum.org، باید چیز جدیدی را به کاربران ارائه دهد
- _یک داستان خوب_: آنچه فهرست شده باید یک لحظه "آهاااا فهمیدم" را برای کاربر ایجاد کند
- _معتبر_: همه چیز باید کسب و کار/پروژه قانونی باشد تا خطر برای کاربران به حداقل برسد

در کل، **ethereum.org می‌خواهد یک "تجربه ورود و استفاده آسان" را برای کاربران جدید فراهم نماید**. به همین دلیل، ما برنامه های غیرمتمرکز را بر اساس ویژگی‌های زیر اضافه می‌کنیم:

- سهولت در استفاده
- سازگاری متقابل با سایر محصولات
- امنیت
- ماندگاری

این هم از جزئیات بیشتر درباره‌ چارچوب تصمیم گیری ما. برای ارائه بازخورد یا پیشنهاد تغییرات، درنگ نکنید.

## چارچوب تصمیمات {#decision-framework}

### معیارهای گنجانده شدن: موارد ضروری {#criteria-for-inclusion-the-must-haves}

- **محصول از منظر امنیتی آزمایش شده باشد** - چه از طریق حسابرسی امنیتی خارجی، از طریق یک تیم امنیت داخلی یا هر روش دیگر، امنیت محصول شما باید به طور قابل اتکا، آزمایش شود. این کار ریسک کاربران ما را کاهش می دهد و به ما نشان می دهد که امنیت را جدی می گیرید.
- **محصولی که بیش از 6 ماه "عرضه و منتشر" شده باشد** - این مهر تائید دیگری بر امنیت محصول می‌باشد. 6 ماه بازه زمانی مناسبی برای یافتن نواقص امنیتی و راه‌های هک کردن، می‌باشد.
- **یک تیم فعال بر روی آن کار می‌کنند** - این مورد کیفیت محصول را تضمین می‌کند و به کاربر اطمینان خاطر می‌دهد که برای سؤالات و مشکلاتش پشتیبانی دریافت خواهد کرد.
- **اطلاعات فهرست شده صادقانه و دقیق** - انتظار می‌رود هر گونه پیشنهاد پروژه ها، با اطلاعات صادقانه و دقیق همراه باشد. محصولاتی که اطلاعات ارسالی برای فهرست شدن را جعل می کنند، مانند اعلام "منبع باز" بودن محصول، در حالی که اینگونه نباشد، حذف خواهند شد.

### معیارهای رتبه بندی: داشتن آنها خوب است {#criteria-for-ranking-the-nice-to-haves}

به دلیل معیارهای زیر ممکن است برنامه غیرمتمرکز شما به اندازه سایرین در ethereum.org، به صورت برجسته نمایش داده نشود.

**برنامه های غیرمتمرکز**

- **بتوانید از طریق اکثر کیف پول های فهرست شده به آن دسترسی داشته باشید** - برنامه‌های غیرمتمرکز، باید با اکثر کیف پول هایی که در ethereum.org فهرست شده اند کار کنند.
- **کاربران بتوانند خودشان آن را امتحان کنند -** یک کاربر باید بتواند از نرم‌افزار غیرمتمرکز شما استفاده کند و به نتیجه‌ای ملموس دست یابد.
- **سهولت در جذب کاربر** - محصول شما باید دارای یک تجربه ساده ورود و استفاده باشد و کاربران بتوانند کمک دریافت کنند و آموزش ببینند. یا محتوایی مانند مقالات یا ویدیوهای "چگونه انجام دهیم؟" وجود داشته باشد.
- **غیرسرپرستی** - کاربران خودشان وجوه خود را کنترل کنند. اگر پروژه و محصول شما زمانی ناپدید شود، کاربران همچنان بتوانند به وجوه خود دسترسی داشته باشند و آن را جابجا کنند.
- **قابل دسترسی جهانی** - محصول شما دارای محدودیت‌های جغرافیایی یا الزامات KYC نباشد که افراد خاصی را از دسترسی به خدمات شما محروم کند.
- **کد منبع باز** - کد شما باید در دسترس باشد و باید PRها را از جامعه گسترده‌ای بپذیرید.
- **جامعه پروژه** - شما باید یک جامعه اختصاصی داشته باشید، می‌تواند در برنامه Discord باشد که در آن کاربران می‌توانند با تیم شما برای دریافت کمک یا پیشنهاد ویژگی‌های جدید تعامل داشته باشند.

## معیارهای در حال اجرا {#criteria-in-practice}

هرچه تعداد بیشتری از معیارها را پر کنید، احتمال بیشتری وجود دارد که محصول شما به ethereum.org راه پیدا کند.

اگر یک محصول جدید پیشنهاد شود که معیارهای ضروری و برخی از غیر ضروری‌ها را داشته باشد، محصول فهرست شده‌ای که فقط معیارهای ضروری را داشته باشد ممکن است حذف شود.

موارد دیگری که در این تصمیم موثر هستند:

- آیا اضافه کردن محصول به فهرست به جای جایگزینی آن با محصولی دیگر، باعث به هم ریختن صفحه می شود؟
  - سایت ما در درجه اول آموزشی است و هدف اصلی آن توضیح اتریوم و مفاهیم مربوط به آن است. با افزودن گزینه های بسیار زیاد برای کاربران، ممکن است صفحات کمتر قابل خواندن و در نتیجه کمتر مفید باشند.
- آیا صفحه کنونی، کاربر را با انتخاب‌های متعدد فلج می کند؟
  - درست مثل زمانی که ساعت‌ها در حال مرور Netflix می‌نشینید زیرا نمی‌توانید در مورد چیزی برای تماشا تصمیم بگیرید. بمباران کردن کاربران جدید با انتخاب‌های بیش از حد، یک ریسک است.

این یک تصمیم در طراحی است که ethereum.org مسئول آن است.

اما مطمئن باشید، **لینک‌هایی به وب‌سایت‌های دیگر وجود خواهد داشت که برنامه‌های غیرمتمرکز بیشتری را رتبه‌بندی می‌کنند**

### سفارش محصول {#product-ordering}

محصولات از جدیدترین تا قدیمی‌ترین زمان اضافه شدن نمایش داده می شوند، مگر اینکه ترتیب محصولات به طور خاصی باشد، برای مثال بر اساس حروف الفبا. به عبارت دیگر، جدیدترین محصولات به انتهای لیست اضافه می شوند.

### شرایط استفاده {#terms-of-use}

لطفاً به [شرایط استفاده](/terms-of-use/) ما نیز مراجعه کنید. اطلاعات در ethereum.org، صرفاً برای اطلاعات عمومی ارائه شده است.

## نگهداری {#maintenance}

از آنجا که ماهیت اتریوم سیال و تغییر پذیر است، تیم‌ها و محصولات می‌آیند و می‌روند و نوآوری روزانه اتفاق می‌افتد، بنابراین ما بررسی‌های معمول محتوای خود را انجام خواهیم داد تا:

- اطمینان حاصل کنیم که همه برنامه‌های لیست شده هنوز معیارهای ما را برآورده می کنند
- اطمینان حاصل کنیم هیچ محصولی پیشنهاد نشده باشد که معیارهای بیشتری از محصولات فهرست شده فعلی را رعایت کند و آن را اضافه نکرده باشیم

شما می توانید با بررسی و اطلاع رسانی در این مورد کمک کنید. [یک مسئله در گیت‌هاب ایجاد کنید](https://github.com/ethereum/ethereum-org-website/issues/new?assignees=&labels=Type%3A+Feature&template=feature_request.yaml&title=) یا یک ایمیل به [website@ethereum.org](mailto:website@ethereum.org) ارسال کنید

_ما همچنین در حال بررسی گزینه‌های رأی‌گیری هستیم تا جامعه اتریوم بتواند اولویت‌های خود را نشان دهد و بهترین محصولات موجود را برای توصیه ما برجسته کند._

---

## محصول خود را اضافه کنید {#add-your-product}

اگر می خواهید یک برنامه غیرمتمرکز به ethereum.org اضافه کنید که معیارها را رعایت می کند، در وبسایت GitHub یک مسئله ایجاد کنید.

<ButtonLink href="https://github.com/ethereum/ethereum-org-website/issues/new?assignees=&labels=feature+%3Asparkles%3A%2Ccontent+%3Afountain_pen%3A&template=suggest_dapp.yaml">
  یک مسئله ایجاد کنید
</ButtonLink>
