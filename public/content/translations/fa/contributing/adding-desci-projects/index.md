---
title: افزودن پروژه های DeSci
description: سیاستی که هنگام افزودن لینک به پروژه‌ها در صفحه DeSci در ethereum.org استفاده می‌کنیم
lang: fa
---

# افزودن پروژه ها {#adding-projects}

ما می‌خواهیم مطمئن شویم که پروژه‌های متنوعی را نشان می‌دهیم و تصویر خوبی از چشم‌انداز DeSci ارائه می‌دهیم.

هر کس آزاد است پروژه ای را برای فهرست کردن در صفحه DeSci در ethereum.org پیشنهاد کند. به همین ترتیب، هر کس که متوجه پروژه‌ای شود که دیگر مرتبط نیست یا دیگر معیارهای واجد شرایط بودن ما را برآورده نمی‌کند، می‌تواند حذف آن را پیشنهاد دهد.

## چارچوب تصمیمات {#the-decision-framework}

### معیارهای گنجانده شدن: موارد ضروری {#the-must-haves}

- **کد/داده منبع باز** - باز بودن کد و داده، یک اصل اصلی DeSci است، بنابراین پروژه های DeSci نباید منبع بسته باشند. پایگاه کد باید در دسترس باشد و به طور ایده آل برای PRها باز باشد.
- **پروژه‌های DeSci باید غیرمتمرکز باشند** - این می‌تواند شامل اداره شدن توسط یک DAO یا ساختن با پشته فناوری غیرمتمرکز از جمله کیف‌پول‌های غیرمتمرکز باشد. احتمالاً شامل قراردادهای هوشمند قابل بازرسی در اتریوم است.
- **اطلاعات لیستینگ صادقانه و دقیق** - انتظار می رود هر فهرست پیشنهادی از پروژه ها با اطلاعات صادقانه و دقیق همراه باشد. محصولاتی که اطلاعات خود را تحریف کنند، مانند منبع باز اعلان کردن کد پروژه در حالی که برخلاف واقعیت باشد، حذف خواهند شد.
- **تعهد آشکار به گسترش دسترسی به علم** - یک پروژه DeSci باید بتواند نحوه مشارکت در علم را برای عموم مردم، نه فقط برای دارندگان توکن/NFT، بیان کند.
- **دسترسی‌پذیری جهانی** - پروژه شما دارای محدودیت‌های جغرافیایی یا الزامات KYC نباشد که افراد خاصی را از دسترسی به خدمات شما محروم می‌کند.
- **وب‌سایت و مستندات اطلاعاتی** - مهم است که بازدیدکنندگان وب‌سایت پروژه بتوانند بفهمند که پروژه واقعاً چه می‌کند، چگونه به تمرکززدایی زیرساخت‌های علمی کمک می‌کند و افراد چگونه مشارکت می‌کنند.
- **پروژه باید بخشی از اکوسیستم اتریوم باشد** - در ethereum.org ما معتقدیم که اتریوم (و لایه‌های 2 آن) لایه پایه مناسب برای جنبش DeSci است.
- **پروژه نسبتاً به خوبی تثبیت شده است** - این پروژه دارای کاربران واقعی است که چندین ماه می توانند به خدمات پروژه دسترسی داشته باشند.

### امتیازات ممکن

- **در چندین زبان موجود است** - پروژه شما به چندین زبان ترجمه شده و به کاربران در سراسر جهان امکان دسترسی به آن را می دهد.
- **منابع آموزشی** - محصول شما باید برای کمک به کاربران و آموزش آنها، یک تجربه نصب خوب طراحی شده داشته باشد. یا محتوایی مانند مقالات یا ویدیوهای "چگونه انجام دهیم؟" وجود داشته باشد.
- **ممیزی های طرف ثالث** - محصول شما به صورت حرفه ای از نظر آسیب پذیری توسط طرف ثالث مورد اعتماد بازرسی شده است.
- **نقطه تماس** - یک نقطه تماس برای پروژه (این ممکن است توسط نماینده ای از یک DAO یا انجمن باشد) به ما کمک زیادی می کند تا هنگام ایجاد تغییرات اطلاعات دقیق را دریافت کنیم. این امر، بروزرسانی ethereum.org را در هنگام جمع‌آوری اطلاعات آینده قابل مدیریت نگه می دارد.

## نگهداری {#maintenance}

از آنجا که ماهیت اتریوم سیال و تغییر پذیر است، تیم‌ها و محصولات می‌آیند و می‌روند و نوآوری روزانه اتفاق می‌افتد، بنابراین ما بررسی‌های معمول محتوای خود را انجام خواهیم داد تا:

- اطمینان حاصل کنید که همه پروژه های لیست شده هنوز معیارهای ما را برآورده می کنند
- بررسی کنید هیچ محصولی پیشنهاد نشده است که معیارهای ما را بیشتر از مواردی که در حال حاضر لیست شده است برآورده می کند

Ethereum.org توسط جامعه منبع باز نگهداری می شود و ما به جامعه برای کمک به به‌روز نگه داشتن این موضوع متکی هستیم. اگر متوجه هر گونه اطلاعات در مورد پروژه های لیست شده شدید که نیاز به به‌روزرسانی دارند، لطفاً یک مسئله یا درخواست‌ ادغام را در مخزن گیت‌هاب ما باز کنید.

## شرایط استفاده {#terms-of-use}

لطفاً به [شرایط استفاده](/terms-of-use/) ما نیز مراجعه کنید. اطلاعات در ethereum.org، صرفاً برای اطلاعات عمومی ارائه شده است.
