---
title: "Що таке DAO?"
metaTitle: "Що таке DAO? | Децентралізована автономна організація"
description: "Огляд DAO на Ethereum"
lang: uk
template: use-cases
emoji: ":handshake:"
sidebarDepth: 2
image: /images/use-cases/dao-2.png
alt: "Представлення голосувань DAO за пропозицію."
summaryPoint1: "Спільноти, що належать учасникам, без централізованого керування."
summaryPoint2: "Безпечний спосіб співпраці з незнайомцями в Інтернеті."
summaryPoint3: "Безпечне місце для фінансування конкретної справи."
---

## Що таке DAO? {#what-are-daos}

DAO – це колективна організація, яка працює для досягнення спільної місії.

DAO дає нам змогу працювати з однодумцями по всьому світу, не довіряючи доброзичливому лідеру керувати коштами чи операціями. Немає генерального директора, який міг би витрачати кошти на свої капризи, або фінансового директора, який би міг маніпулювати бухгалтерськими книгами. Натомість правила, засновані на блокчейні, записані в код, визначають, як працює організація та як витрачаються кошти.

Вони мають вбудовані скарбниці, до яких ніхто не має права доступу без схвалення групи. Рішення ухвалюються за допомогою пропозицій і голосування, щоб кожен в організації мав право голосу, і все відбувалося прозоро [ончейн](/glossary/#onchain).

## Для чого нам потрібні DAO? {#why-dao}

Заснування організації з кимось, що передбачає фінансування та гроші, вимагає великої довіри до людей, з якими ви працюєте. Однак важко довіряти тим, з ким мали справу тільки в Інтернеті. Працюючи з DAO, вам не потрібно довіряти іншим учасникам — тільки кодові DAO, який є повністю прозорим і може бути перевірений будь-ким.

Це дає так багато нових можливостей для всесвітньої співпраці та координації.

### Порівняння {#dao-comparison}

| Децентралізована автономна організація (DAO)                                                                                        | Традиційна організація                                                                                                                        |
| ------------------------------------------------------------------------------------------------------------------------------------------------------ | --------------------------------------------------------------------------------------------------------------------------------------------- |
| Зазвичай повністю демократична, без ієрархії.                                                                                          | Зазвичай ієрархічна.                                                                                                          |
| Для внесення змін необхідне голосування учасників.                                                                                     | Залежно від структури, зміни можуть вимагатись однією стороною або висуватися на голосування.                                 |
| Після підрахунку голосів результат впроваджується автоматично без довіреного посередника.                                              | Якщо дозволено провести голосування, голоси підраховуються за допомогою внутрішніх процедур, а результат обробляється вручну. |
| Запропоновані послуги обробляються автоматично децентралізованим способом (наприклад, розподіл благодійних коштів). | Необхідне втручання людини або централізовано керована автоматизація; існує можливість махінацій.                             |
| Уся діяльність є прозорою та повністю публічною.                                                                                       | Зазвичай діяльність конфіденційна, з обмеженим доступом.                                                                      |

### Приклади DAO {#dao-examples}

Щоб було зрозуміліше, наведемо кілька прикладів використання DAO.

- **Благодійність** – ви можете приймати пожертви від будь-якої людини з усього світу та голосувати за те, які цілі фінансувати.
- **Колективна власність** – ви можете придбати фізичні чи цифрові активи, а члени організації можуть голосувати за те, як їх використовувати.
- **Венчурні проєкти й гранти** – ви можете створити венчурний фонд, який об’єднує інвестиційний капітал і голосує за те, які проєкти підтримати. Пізніше виплачені гроші можна заново розподілити між учасниками DAO.

<YouTube id="zTStDvUtQWc" />

## Як працює DAO? {#how-daos-work}

Основою DAO є її [смарт-контракт](/glossary/#smart-contract), який визначає правила організації та зберігає скарбницю групи. Щойно контракт буде запущено на Ethereum, ніхто не зможе змінити правила без голосування. Якщо хтось спробує зробити дію, на яку не поширюються правила та логіка коду, він зазнає невдачі. Оскільки скарбниця також визначається смартконтрактом, ніхто не зможе витрачати гроші без схвалення групи. Це означає, що DAO не потребує центрального органу влади. Натомість група приймає рішення колективно, а виплати автоматично авторизуються, коли відбувається голосування.

Це можливо, тому що після запуску на Ethereum смартконтракти отримують захист від злому. Ви не можете непомітно відредагувати код (правила DAO), тому що все перебуває в публічному доступі.

## Ethereum і DAO {#ethereum-and-daos}

Ethereum є ідеальним фундаментом для DAO з таких причин:

- Власний консенсус Ethereum є децентралізованим і усталеним достатньо, щоб організації могли довіряти мережі.
- Код розумного контракту неможливо змінити після його запуску. Це не під силу навіть його власникам. Це дає змогу DAO працювати згідно з початковими запрограмованими правилами.
- Розумні контракти можуть надсилати й отримувати кошти. Без цього вам знадобиться довірений посередник для керування коштами групи.
- Спільнота Ethereum виявилася більш схильною до співпраці, ніж конкуренції, що дає змогу швидко розвивати передові практики та системи підтримки.

## Управління DAO {#dao-governance}

Управління DAO має багато аспектів, як-от принципи, за якими працюють голосування та пропозиції.

### Делегування {#governance-delegation}

Делегування схоже на DAO-версію представницької демократії. Власники токенів делегують голоси користувачам, які призначають себе й зобов’язуються керувати протоколом і бути в курсі.

#### Відомий приклад {#governance-example}[ENS](https://claim.ens.domains/delegate-ranking) – власники ENS можуть делегувати свої голоси залученим членам спільноти, які представлятимуть їхні інтереси.

### Автоматичне управління транзакціями {#governance-example}

У багатьох DAO транзакції виконуватимуться автоматично, якщо кворум членів проголосує «за».

#### Відомий приклад {#governance-example}

[Nouns](https://nouns.wtf) – у Nouns DAO транзакція виконується автоматично, якщо досягнуто кворуму голосів і більшість проголосувала «за», за умови, що засновники не наклали вето.

### Управління з мультипідписом {#governance-example}

Хоча DAO можуть мати тисячі членів із правом голосу, кошти можуть зберігатися в [гаманці](/glossary/#wallet), спільному для 5–20 активних членів спільноти, яким довіряють і дані яких зазвичай є публічними (особи, відомі спільноті). Після голосування підписанти [мультипідпису](/glossary/#multisig) виконують волю спільноти.

## Закони про DAO {#dao-laws}

У 1977 році в штаті Вайомінг винайшли товариство з обмеженою відповідальністю (LLC), яке захищає підприємців і обмежує їхню відповідальність. Зовсім недавно вони запровадили закон про DAO, який встановлює правовий статус для DAO. Зараз у Вайомінгу, Вермонті та на Віргінських островах у тій чи іншій формі діють закони DAO.

### Відомий приклад {#law-example}

[CityDAO](https://citizen.citydao.io/) – CityDAO скористався законом штату Вайомінг про DAO, щоб придбати 40 акрів землі поблизу Єллоустонського національного парку.

## Членство в DAO {#dao-membership}

Існують різні моделі членства в DAO. Членство може визначати, як працює голосування та інші ключові частини DAO.

### Членство на основі токенів {#token-based-membership}

Зазвичай повністю [бездозвільний](/glossary/#permissionless), залежно від використовуваного токена. Здебільшого цими токенами управління можна без дозволу торгувати на [децентралізованій біржі](/glossary/#dex). Інші потрібно заробити за допомогою забезпечення ліквідності або інших «доказів роботи». У будь-якому разі просте володіння токеном дає доступ до голосування.

_Зазвичай використовується для керування широкими децентралізованими протоколами та/або власне токенами._

#### Відомий приклад {#token-example}

[MakerDAO](https://makerdao.com) – токен MKR від MakerDAO широко доступний на децентралізованих біржах, і кожен може купити право голосу щодо майбутнього протоколу Maker.

### Членство на основі частки {#share-based-membership}

DAO з членством на основі частки більш орієнтовані на надання дозволів, але все одно досить відкриті. Будь-який потенційний учасник може подати пропозицію приєднатися до DAO, зазвичай пропонуючи зробити внесок певної вартості у вигляді токенів або роботи. Частки надають право безпосереднього голосування та власності. Учасники можуть вийти в будь-який час зі своєю пропорційною часткою скарбниці.

_Зазичай використовується для більш тісних, орієнтованих на людину організацій, як-от благодійні установи, робочі колективи й інвестиційні клуби. Крім того, є можливість керування протоколами й токенами._

#### Відомий приклад {#share-example}

[MolochDAO](http://molochdao.com/) – MolochDAO зосереджена на фінансуванні проєктів Ethereum. Для цього необхідна пропозиція про членство, щоб група могла оцінити, чи маєте ви необхідні знання та капітал для прийняття обґрунтованих рішень щодо потенційних одержувачів грантів. Неможливо просто придбати доступ до DAO на відкритому ринку.

### Членство на основі репутації {#reputation-based-membership}

Репутація є доказом участі й надає право голосу в DAO. На відміну від членства на основі токенів або частки, DAO з членством на основі репутації не передають учасникам право власності. Репутацію не можна купити, передати чи делегувати. Учасники DAO повинні заробляти репутацію завдяки участі. Ончейн-голосування є децентралізованим і не вимагає дозволів — потенційні учасники можуть вільно подавати пропозиції щодо вступу до DAO та просити надати репутацію й токени як винагороду за свій внесок.

_Зазвичай використовується для децентралізованої розробки та управління протоколами та [dapps](/glossary/#dapp), але також добре підходить для різноманітних організацій, як-от благодійні організації, робітничі колективи, інвестиційні клуби тощо._

#### Відомий приклад {#reputation-example}

[DXdao](https://DXdao.eth.limo) – DXdao був глобальним суверенним колективом, який із 2019 року створював і керував децентралізованими протоколами та застосунками. Він використовував управління на основі репутації та [голографічний консенсус](/glossary/#holographic-consensus) для координації та управління фондами, що означало, що ніхто не міг купити собі вплив на його майбутнє чи управління.

## Приєднатися до DAO або створити власну {#join-start-a-dao}

### Приєднатися до DAO {#join-a-dao}

- [DAO спільноти Ethereum](/community/get-involved/#decentralized-autonomous-organizations-daos)
- [Список DAO від DAOHaus](https://app.daohaus.club/explore)
- [Список DAO від Tally.xyz](https://www.tally.xyz/explore)
- [Список DAO від DeGov.AI](https://apps.degov.ai/)

### Створити DAO {#start-a-dao}

- [Створити DAO за допомогою DAOHaus](https://app.daohaus.club/summon)
- [Запустити Governor DAO за допомогою Tally](https://www.tally.xyz/get-started)
- [Створити DAO на базі Aragon](https://aragon.org/product)
- [Створити колонію](https://colony.io/)
- [Створити DAO з голографічним консенсусом від DAOstack](https://alchemy.daostack.io/daos/create)
- [Запустити DAO за допомогою DeGov Launcher](https://docs.degov.ai/integration/deploy)

## Для подальшого читання {#further-reading}

### Статті про DAO {#dao-articles}

- [Що таке DAO?](https://aragon.org/dao) – [Aragon](https://aragon.org/)
- [House of DAOs](https://wiki.metagame.wtf/docs/great-houses/house-of-daos) – [Metagame](https://wiki.metagame.wtf/)
- [Що таке DAO і для чого вона потрібна?](https://daohaus.substack.com/p/-what-is-a-dao-and-what-is-it-for) – [DAOhaus](https://daohaus.club/)
- [Як створити цифрову спільноту на основі DAO](https://daohaus.substack.com/p/four-and-a-half-steps-to-start-a) – [DAOhaus](https://daohaus.club/)
- [Що таке DAO?](https://coinmarketcap.com/alexandria/article/what-is-a-dao) – [Coinmarketcap](https://coinmarketcap.com)
- [Що таке голографічний консенсус?](https://medium.com/daostack/holographic-consensus-part-1-116a73ba1e1c) - [DAOstack](https://daostack.io/)
- [DAO — не корпорації: про важливість децентралізації в автономних організаціях (автор: Віталік)](https://vitalik.eth.limo/general/2022/09/20/daos.html)
- [DAOs, DACs, DAs тощо: неповний посібник із термінології](https://blog.ethereum.org/2014/05/06/daos-dacs-das-and-more-an-incomplete-terminology-guide) - [Блог Ethereum](https://blog.ethereum.org)

### Відео {#videos}

- [Що таке DAO у криптосвіті?](https://youtu.be/KHm0uUPqmVE)
- [Чи може DAO збудувати місто?](https://www.ted.com/talks/scott_fitsimones_could_a_dao_build_the_next_great_city) – [TED](https://www.ted.com/)

<Divider />

<QuizWidget quizKey="daos" />
