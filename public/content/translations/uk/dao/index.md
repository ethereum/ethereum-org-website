---
title: Децентралізовані автономні організації (DAO)
description: Огляд DAO на Ethereum
lang: uk
template: use-cases
emoji: ":handshake:"
sidebarDepth: 2
image: /images/use-cases/dao-2.png
alt: Представлення голосувань DAO за пропозицію.
summaryPoint1: Спільноти, що належать учасникам, без централізованого керування.
summaryPoint2: Безпечний спосіб співпраці з незнайомцями в Інтернеті.
summaryPoint3: Безпечне місце для фінансування конкретної справи.
---

## Що таке DAO? {#what-are-daos}

DAO — це організація, керована спільнотою блокчейн, що працює над досягненням спільної цілі.

DAO дає нам змогу працювати з однодумцями по всьому світу, не довіряючи доброзичливому лідеру керувати коштами чи операціями. Немає генерального директора, який міг би витрачати кошти на свої капризи, або фінансового директора, який би міг маніпулювати бухгалтерськими книгами. Натомість правила, засновані на блокчейні, записані в код, визначають, як працює організація та як витрачаються кошти.

Вони мають вбудовані скарбниці, до яких ніхто не має права доступу без схвалення групи. Рішення приймаються на основі пропозицій і голосування, щоб кожен в організації мав право голосу, і все відбувалося прозоро всередині мережі.

## Для чого нам потрібні DAO? {#why-dao}

Заснування організації з кимось, що передбачає фінансування та гроші, вимагає великої довіри до людей, з якими ви працюєте. Однак важко довіряти тим, з ким мали справу тільки в Інтернеті. Працюючи з DAO, вам не потрібно довіряти іншим учасникам — тільки кодові DAO, який є повністю прозорим і може бути перевірений будь-ким.

Це дає так багато нових можливостей для всесвітньої співпраці та координації.

### Порівняння {#dao-comparison}

| DAO                                                                                                                 | Традиційна організація                                                                                                        |
| ------------------------------------------------------------------------------------------------------------------- | ----------------------------------------------------------------------------------------------------------------------------- |
| Зазвичай повністю демократична, без ієрархії.                                                                       | Зазвичай ієрархічна.                                                                                                          |
| Для внесення змін необхідне голосування учасників.                                                                  | Залежно від структури, зміни можуть вимагатись однією стороною або висуватися на голосування.                                 |
| Після підрахунку голосів результат впроваджується автоматично без довіреного посередника.                           | Якщо дозволено провести голосування, голоси підраховуються за допомогою внутрішніх процедур, а результат обробляється вручну. |
| Запропоновані послуги обробляються автоматично децентралізованим способом (наприклад, розподіл благодійних коштів). | Необхідне втручання людини або централізовано керована автоматизація; існує можливість махінацій.                             |
| Уся діяльність є прозорою та повністю публічною.                                                                    | Зазвичай діяльність конфіденційна, з обмеженим доступом.                                                                      |

### Приклади DAO {#dao-examples}

Щоб було зрозуміліше, наведемо кілька прикладів використання DAO.

- Благодійність: ви можете приймати пожертви від будь-кого у світі й голосувати за те, які цілі фінансувати.
- Колективна власність: ви можете придбати фізичні або цифрові активи, а учасники можуть голосувати за те, як їх використовувати.
- Венчурні інвестиції та гранти. Ви можете створити венчурний фонд, який об’єднує інвестиційний капітал і голосує за участь у венчурних проєктах. Пізніше виплачені гроші можна заново розподілити між учасниками DAO.

## Як працює DAO? {#how-daos-work}

Основою DAO є її смартконтракт, який визначає правила організації та зберігає скарбницю групи. Щойно контракт буде запущено на Ethereum, ніхто не зможе змінити правила без голосування. Якщо хтось спробує зробити дію, на яку не поширюються правила та логіка коду, він зазнає невдачі. Оскільки скарбниця також визначається смартконтрактом, ніхто не зможе витрачати гроші без схвалення групи. Це означає, що DAO не потребує центрального органу влади. Натомість група приймає рішення колективно, а виплати автоматично авторизуються, коли відбувається голосування.

Це можливо, тому що після запуску на Ethereum смартконтракти отримують захист від злому. Ви не можете непомітно відредагувати код (правила DAO), тому що все перебуває в публічному доступі.

<DocLink href="/smart-contracts/">
  Докладніше про розумні контракти
</DocLink>

## Ethereum і DAO {#ethereum-and-daos}

Ethereum є ідеальним фундаментом для DAO з таких причин:

- Власний консенсус Ethereum розповсюджується та визнаний достатньо, щоб організації могли довіряти цій мережі.
- Код розумного контракту неможливо змінити після його запуску. Це не під силу навіть його власникам. Це дає змогу DAO працювати згідно з початковими запрограмованими правилами.
- Розумні контракти можуть надсилати й отримувати кошти. Без цього вам знадобиться довірений посередник для керування коштами групи.
- Спільнота Ethereum виявилася більш схильною до співпраці, ніж конкуренції, що дає змогу швидко розвивати передові практики та системи підтримки.

## Управління DAO {#dao-governance}

Управління DAO має багато аспектів, як-от принципи, за якими працюють голосування та пропозиції.

### Делегування {#governance-delegation}

Делегування схоже на DAO-версію представницької демократії. Власники токенів делегують голоси користувачам, які призначають себе й зобов’язуються керувати протоколом і бути в курсі.

#### Відомий приклад {#governance-example}

[ENS](https://claim.ens.domains/delegate-ranking) — власники ENS можуть делегувати свої голоси зацікавленим членам спільноти, щоб представляти їх.

### Автоматичне керування транзакціями {#governance-example}

У багатьох DAO транзакції виконуватимуться автоматично, якщо кворум членів проголосує «за».

#### Відомий приклад {#governance-example}

[Nouns](https://nouns.wtf) – У Nouns DAO транзакція виконується автоматично, якщо досягнуто кворуму голосів і більшість голосів за неї, доки засновники не наклали вето.

### Управління за мультипідписом {#governance-example}

Хоча DAO можуть мати тисячі членів з правом голосу, кошти можуть зберігатися в гаманці, спільному для 5–20 активних членів спільноти. Цим членам довіряють, і зазвичай їхні дані розміщують у відкритому доступі (публічні особи, відомі спільноті). Після голосування мультипідписані виконують волю спільноти.

## Закони DAO {#dao-laws}

У 1977 році в штаті Вайомінг винайшли товариство з обмеженою відповідальністю (LLC), яке захищає підприємців і обмежує їх відповідальність. Зовсім недавно вони запровадили закон про DAO, який встановлює правовий статус для DAO. Зараз у Вайомінгу, Вермонті та на Віргінських островах у тій чи іншій формі діють закони DAO.

### Відомий приклад {#law-example}

[CityDAO](https://citydao.io) – CityDAO використовував закон штату Вайомінг DAO, щоб купити 40 акрів землі поблизу національного парку Єллоустоун.

## Членство в DAO {#dao-membership}

Існують різні моделі членства в DAO. Членство може визначати, як працює голосування та інші ключові частини DAO.

### Членство на основі токенів {#token-based-membership}

Зазвичай повністю без дозволу, залежно від використовуваного токена. Здебільшого цими токенами керування можна вільно торгувати на децентралізованій біржі. Інші потрібно заробити за допомогою забезпечення ліквідності або інших «доказів роботи». У будь-якому разі просте володіння токеном дає доступ до голосування.

_Зазвичай використовується для керування широкими децентралізованими протоколами та/або власне токенами._

#### Відомий приклад {#token-example}

[MakerDAO](https://makerdao.com) – Токен MakerDAO MKR широко доступний на децентралізованих біржах, і будь-хто може придбати право голосу щодо майбутніх протоколів Maker.

### Членство на основі частки {#share-based-membership}

DAO з членством на основі частки більш орієнтовані на надання дозволів, але все одно досить відкриті. Будь-який потенційний учасник може подати пропозицію приєднатися до DAO, зазвичай пропонуючи данину певної вартості у вигляді токенів або роботи. Частки надають право безпосереднього голосування та власності. Учасники можуть вийти в будь-який час зі своєю пропорційною часткою скарбниці.

_Зазичай використовується для більш тісних, орієнтованих на людину організацій, як-от благодійні установи, робочі колективи й інвестиційні клуби. Можливе також керування протоколами й токенами._

#### Відомий приклад {#share-example}

[MolochDAO](http://molochdao.com/). MolochDAO зосереджується на фінансуванні проєктів Ethereum. Вони вимагають пропозиції про членство, щоб група могла оцінити, чи маєте ви необхідні знання та капітал для прийняття обґрунтованих рішень щодо потенційних одержувачів грантів. Неможливо просто придбати доступ до DAO на відкритому ринку.

### Членство на основі репутації {#reputation-based-membership}

Репутація є доказом участі й надає право голосу в DAO. На відміну від членства на основі токенів або частки, DAO з членством на основі репутації не передають учасникам право власності. Репутацію не можна купити, передати чи делегувати. Учасники DAO повинні заробляти репутацію завдяки участі. Голосування в межах ланцюга не потребує дозволів, і потенційні учасники можуть вільно подавати пропозиції приєднатися до DAO та вимагати отримання репутації й токенів як винагороду в обмін на свій внесок.

_Зазвичай використовується для децентралізованої розробки й керування протоколами й децентралізованими програмами, але також добре підходить для різноманітних організацій, як-от благодійні організації, трудові колективи, інвестиційні клуби тощо._

#### Відомий приклад {#reputation-example}

[DXdao](https://DXdao.eth.link). DXdao — це глобальний незалежний колектив спеціалістів, що з 2019 року займаються створенням децентралізованих протоколів і програм, а також керуванням ними. Вони використовують метод на основі репутації та голографічний консенсус для координування фондів і керування ними, а отже, ніхто не може отримати вплив на їхнє майбутнє за гроші.

## Приєднання або запуск DAO {#join-start-a-dao}

### Приєднатися до DAO {#join-a-dao}

- [DAO спільноти Ethereum](/community/get-involved/#decentralized-autonomous-organizations-daos)
- [Список DAO від DAOHaus](https://app.daohaus.club/explore)
- [Список DAO Tally.xyz](https://www.tally.xyz)

### Запуск DAO {#start-a-dao}

- [Виклик DAO з DAOHaus](https://app.daohaus.club/summon)
- [Запустіть Governor DAO з Tally](https://www.tally.xyz/add-a-dao)
- [Створення DAO на основі Aragon](https://aragon.org/product)
- [Запуск колонії](https://colony.io/)
- [Створіть DAO з голографічним консенсусом DAOstack](https://alchemy.daostack.io/daos/create)

## Додаткові ресурси {#further-reading}

### Статті про DAO {#dao-articles}

- [Що таке DAO?](https://aragon.org/dao) — [Aragon](https://aragon.org/)
- [Довідник DAO](https://daohandbook.xyz)
- [Будинок DAO](https://wiki.metagame.wtf/docs/great-houses/house-of-daos) — [Metagame](https://wiki.metagame.wtf/)
- [Що таке DAO та для чого вони?](https://daohaus.substack.com/p/-what-is-a-dao-and-what-is-it-for) — [DAOhaus](https://daohaus.club/)
- [Як запустити цифрову спільноту на основі DAO](https://daohaus.substack.com/p/four-and-a-half-steps-to-start-a) — [DAOhaus](https://daohaus.club/)
- [Що таке DAO?](https://coinmarketcap.com/alexandria/article/what-is-a-dao) — [Coinmarketcap](https://coinmarketcap.com)
- [Що таке голографічний консенсус?](https://medium.com/daostack/holographic-consensus-part-1-116a73ba1e1c) — [DAOstack](https://daostack.io/)
- [DAO — не корпорація: де має значення децентралізація в автономних організаціях, Віталік](https://vitalik.eth.limo/general/2022/09/20/daos.html)
- [DAO, DAC, DA тощо: неповний посібник з термінології](https://blog.ethereum.org/2014/05/06/daos-dacs-das-and-more-an-incomplete-terminology-guide) - [блог Ethereum](https://blog.ethereum.org)

### Відеоматеріали {#videos}

- [Що таке DAO в криптовалюті?](https://youtu.be/KHm0uUPqmVE)
- [Чи може DAO побудувати місто?](https://www.ted.com/talks/scott_fitsimones_could_a_dao_build_the_next_great_city) – [TED](https://www.ted.com/)
