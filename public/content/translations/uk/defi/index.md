---
title: "Децентралізовані фінанси (DeFi)"
metaTitle: "Що таке DeFi? | Переваги та застосування децентралізованих фінансів"
description: "Огляд DeFi на Ethereum"
lang: uk
template: use-cases
emoji: ":money_with_wings:"
image: /images/use-cases/defi.png
alt: "Логотип Eth із блоків Lego."
sidebarDepth: 2
summaryPoint1: "Глобальна відкрита альтернатива наявній фінансовій системі."
summaryPoint2: "Продукти, що дають змогу позичати, заощаджувати, інвестувати, торгувати тощо."
summaryPoint3: "На основі технології з відкритим вихідним кодом, з якою програмувати може кожен."
---

DeFi — це глобальна відкрита фінансова система, створена відповідно до потреб епохи інтернету. Це альтернатива жорстко контрольованим, непрозорим традиційним системам із застарілою інфраструктурою та процесами. Вона дає можливість контролювати й бачити ваші гроші. Крім того, вона надає доступ до світових ринків і створює альтернативи місцевій валюті чи банківським рішенням. Кожен, хто має доступ до інтернету, може користуватися фінансовими послугами продуктів DeFi. Вони значною мірою належать власне користувачам, які й займаються їх обслуговуванням. На сьогодні через застосунки DeFi пройшли криптовалюти на десятки мільярдів доларів, і ця сума щодня зростає.

## Що таке DeFi? {#what-is-defi}

DeFi — це збірне поняття, що охоплює фінансові продукти й послуги, доступні всім, хто може використовувати Ethereum. Тобто всім, у кого є доступ до Інтернету. Завдяки DeFi ринки завжди відкриті й немає централізованого органу влади, який би блокував платежі або відмовляв у доступі. Послуги, які раніше вимагали багато часу та були вразливі до помилок людського фактора, тепер виконуються автоматично та стали безпечнішими, тому що керуються кодом, доступним для огляду й аналізу всіма бажаючими.

Криптоекономіка процвітає та пропонує інструменти для позики, довгих і коротких пропозицій, вкладання під відсотки тощо. За допомогою своїх знань із криптоекономіки та DeFi аргентинці зуміли уникнути наслідків інфляції. Компанії почали платити своїм працівникам у реальному часі. Дехто навіть брав і повертав позики на мільйони доларів без необхідності підтвердження особи.

<YouTube id="H-O3r2YMWJ4" />

## DeFi проти традиційних фінансів {#defi-vs-tradfi}

Щоб якнайкраще осягнути потенціал DeFi, потрібно ознайомитися з актуальними проблемами.

- Не всі мають можливість відкрити рахунок у банку та користуватися фінансовими послугами.
- Цих людей можуть не взяти на роботу саме через відсутність доступу до фінансових послуг.
- Постачальники фінансових послуг можуть перешкоджати виплаті зарплат.
- Під час використання фінансових послуг можуть збиратись особисті дані.
- Уряди та централізовані установи можуть за бажання закрити ринки.
- Години торгівлі часто обмежені робочими годинами певного часового поясу.
- Грошові перекази можуть тривати кілька днів через внутрішні процеси, які виконуються вручну.
- Фінансові послуги надаються з націнкою, тому що установи-посередники вимагають плату.

### Порівняння {#defi-comparison}

| Децентралізовані фінанси (DeFi)                                                                                         | Традиційні фінанси                                                                                                                                      |
| ------------------------------------------------------------------------------------------------------------------------------------------ | ------------------------------------------------------------------------------------------------------------------------------------------------------- |
| Ви зберігаєте свої гроші.                                                                                                  | Ваші гроші зберігають компанії.                                                                                                         |
| Ви контролюєте, куди спрямовуються ваші гроші та як вони витрачаються.                                                     | Вам залишається сподіватися, що компанії не зловживатимуть вашими грошима, позичаючи їх ненадійним особам тощо.                         |
| Переказ коштів триває кілька хвилин.                                                                                       | Платежі можуть тривати кілька днів через виконання процесів вручну.                                                                     |
| Транзакції здійснюються під псевдонімами.                                                                                  | Фінансова діяльність тісно пов’язана з вашою особою.                                                                                    |
| Система DeFi доступна всім.                                                                                                | Для користування фінансовими послугами потрібно подати заявку.                                                                          |
| Ринки завжди відкриті.                                                                                                     | Ринки закриваються, бо працівникам потрібна перерва.                                                                                    |
| Головний принцип — прозорість. Кожен може ознайомитися з даними продукту та перевірити, як працює система. | Діяльність фінансових установ прихована. Ви не можете переглянути їх кредитну історію, записи про доступні активи тощо. |

<ButtonLink href="/apps/categories/defi">
  Ознайомтеся з програмами DeFi
</ButtonLink>

## Усе почалося з Bitcoin… {#bitcoin}

Bitcoin була першою програмою DeFi з усіх боків. Bitcoin дає змогу по-справжньому володіти активами, контролювати їх і надсилати в будь-який куточок світу. Це можливо завдяки наданню великій кількості людей, які не довіряють одне одному, можливості узгоджувати бухгалтерський облік без довіреного посередника. Bitcoin відкритий для всіх, і ніхто не має повноважень змінювати правила. Правила Bitcoin, як-от рідкісність і відкритість, прописані в технології. Це не схоже на традиційні фінанси, коли уряди можуть друкувати гроші, знецінюючи ваші заощадження, а компанії здатні закривати ринки.

На цих принципах базується й Ethereum. Як і в Bitcoin, ніхто не може змінити правила, а доступ є для всіх. Але це також робить ці цифрові гроші програмованими за допомогою [смарт-контрактів](/glossary/#smart-contract), тож ви можете робити більше, ніж просто зберігати й надсилати цінність.

<YouTube id="qFBYB4W2tqU" />

## Програмовані гроші {#programmable-money}

Це звучить дивно... "навіщо мені програмувати свої гроші?" Однак це більше, ніж просто стандартна функція токенів на Ethereum. Будь-хто може запрограмувати логіку в платежі. Так ви отримуєте контроль і надійність Bitcoin у поєднанні з послугами, які надають фінансові установи. Це дасть вам змогу виконувати операції з криптовалютою, недоступні в Bitcoin, як-от надання й отримання позик, планування платежів, інвестування в індексні фонди тощо.

<Alert variant="update">
<AlertEmoji text=":eyes:"/>
<AlertContent className="flex-row justify-between items-center">
  <div>Ознайомтеся з програмами DeFi, якщо ви лише починаєте працювати з Ethereum.</div>
  <ButtonLink href="/apps/categories/defi">
    Ознайомтеся з програмами DeFi
  </ButtonLink>
</AlertContent>
</Alert>

## Які можливості надає DeFi? {#defi-use-cases}

Існує децентралізована альтернатива для більшості фінансових послуг. Але Ethereum також надає простір для створення абсолютно нових фінансових продуктів. Перелік можливостей постійно зростає.

- [Надсилайте гроші по всьому світу](#send-money)
- [Потокове передавання грошей по всьому світу](#stream-money)
- [Доступ до стабільних валют](#stablecoins)
- [Позика коштів під заставу](#lending)
- [Позика без застави](#flash-loans)
- [Створення криптовалютних заощаджень](#saving)
- [Торгівля токенами](#swaps)
- [Збільшення свого портфеля](#investing)
- [Фінансування своїх ідей](#crowdfunding)
- [Придбання страхування](#insurance)
- [Керування своїм портфелем](#aggregators)

<Divider />

### Швидке надсилання грошей по всьому світу {#send-money}

Ethereum створено як блокчейн для надійних і глобальних транзакцій. Як і Bitcoin, Ethereum дає змогу надсилати кошти в будь-яку частину світу так само просто, як листи. Просто введіть [ім’я ENS](/glossary/#ens) одержувача (наприклад, bob.eth) або адресу його облікового запису з вашого гаманця, і ваш платіж надійде безпосередньо йому за лічені хвилини (зазвичай). Щоб надсилати чи отримувати платежі, вам знадобиться [гаманець](/wallets/).

<ButtonLink href="/apps/categories/defi">
  Перегляньте платіжні dapps
</ButtonLink>

#### Потокове передавання грошей по всьому світу... {#stream-money}

Ethereum можна використовувати для потокового передавання коштів. Це дає змогу виплатити зарплатню за секунду та надати доступ до коштів у будь-який момент. Або орендувати що-небудь за секунду, як-от камеру зберігання або електросамокат.

І якщо ви не хочете надсилати або транслювати [ETH](/glossary/#ether) через те, наскільки може змінюватися його вартість, на Ethereum є альтернативні валюти: [стейблкоїни](/glossary/#stablecoin).

<Divider />

### Доступ до стабільних валют {#stablecoins}

Нестабільність криптовалют — проблема для багатьох фінансових продуктів і загальних витрат. Спільнота DeFi позбулася цієї проблеми за допомогою стейблкоїнів. Їх вартість прикріплена до іншого активу — зазвичай якої-небудь популярної валюти, як-от долара.

Вартість монет, зокрема Dai або USDC, залишається в межах кількох центів від вартості долара. Завдяки цьому вони ідеально підходять для виплати зарплатні або роздрібної торгівлі. Багато жителів Латинської Америки використовували стейблкоїни для захисту своїх заощаджень у часи, коли їхні державні валюти були надто нестабільними.

<ButtonLink href="/stablecoins/">
  Більше про стейблкоїни
</ButtonLink>

<Divider />

### Запозичення {#lending}

Позики в децентралізованих постачальників виконуються двома основними способами.

- В одноранговому форматі (peer-to-peer), коли кошти в позику надає конкретний позикодавець.
- На основі пулу (pool-based), коли позикодавці надсилають кошти (ліквідність) у пул, звідки їх можна брати в борг.

<ButtonLink href="/apps/categories/defi">
  Перегляньте dapps для запозичень
</ButtonLink>

Існує багато переваг використання децентралізованих позикодавців...

#### Конфіденційні запозичення {#borrowing-privacy}

Сьогодні позики обертаються навколо залучених у цю діяльність осіб. Перш ніж давати кошти в позику, банкам потрібно впевнитися, що ви зможете їх повернути.

Децентралізована видача позик не вимагає підтвердження особи жодної зі сторін. Натомість позичальник має внести заставу, яку позикодавець автоматично отримає, якщо борг не буде погашено. Деякі кредитори навіть приймають [NFT](/glossary/#nft) як заставу. NFT — це документи, прив’язані до унікальних активів, як-от картин. [Докладніше про NFT](/nft/)

Це дає змогу позичати кошти без чеків і надання особистої інформації.

#### Доступ до глобальних коштів {#access-global-funds}

За використання послуг децентралізованих позикодавців ви отримуєте доступ до коштів з усього світу, а не лише тих, що зберігаються у вибраному вами банку або установі. Завдяки цьому позики стають доступніші, а процентні ставки — вигідніші.

#### Податкова ефективність {#tax-efficiencies}

Позики дають доступ до потрібних коштів без потреби в продажі власних монет ETH (оподатковувана дія). Натомість можна використовувати ETH як заставу для позики в стейблкоїнах. Так ви отримаєте необхідний потік коштів і не витратите ETH. Стейблкоїни — це токени, які набагато краще підходять для обміну в готівку, оскільки їх вартість не коливається так сильно, як в ETH. [Докладніше про стейблкоїни](#stablecoins)

#### Миттєві позики {#flash-loans}

Миттєві позики — це більш експериментальний спосіб децентралізованого видавання позик, який дає змогу взяти позику без застави та надання особистої інформації.

Сьогодні вони не широко доступні для нетехнічних спеціалістів, але дають зрозуміти, які можливості можуть відкритися в майбутньому.

Ідея в тому, що позика береться та виплачується в рамках тієї самої транзакції. Якщо позику неможливо виплатити, транзакція скасовується, ніби нічого й не сталося.

Часто використовувані кошти зберігаються в пулах ліквідності (великі пули з коштами, які використовуються для позик). Якщо в цей момент вони не використовуються, з’являється можливість для іншої особи позичити ці кошти, провести з ними ділові операції та повернути всю суму буквально одночасно з отриманням позики.

Щоб транзакції проходили успішно, потрібно докласти чимало зусиль на програмування логіки. Простий приклад: хтось бере миттєву позику, щоб позичити якнайбільшу кількість активу за однією ціною та продати його на іншій біржі, де ціна вища.

Тобто в межах однієї транзакції відбуваються такі операції:

- Ви позичаєте кількість Х $asset за ціною 1 $ на біржі A.
- Ви продаєте кількість Х $asset на біржі B за ціною 1,1 $.
- Ви повертаєте позику біржі A.
- Ви залишаєте собі прибуток, оплативши з нього комісію за транзакцію.

Якщо на біржі B раптово впаде пропозиція і користувач не зможе придбати достатньо для виплати початкової позики, транзакція просто скасується.

Щоб виконати наведений процес у світі традиційних фінансів, вам знадобиться величезна сума грошей. Подібні стратегії заробітку доступні лише заможним людям. Миттєві позики — це приклад того, як у майбутньому наявність коштів не буде обов’язковою умовою для заробітку.

<ButtonLink isSecondary href="https://aave.com/docs/aave-v3/guides/flash-loans">
  Докладніше про миттєві позики
</ButtonLink>

<Divider />

### Почніть заощаджувати за допомогою криптовалюти {#saving}

#### Кредитування {#lending}

Ви можете отримувати відсотки від вашої криптовалюти, вкладаючи її та спостерігаючи за зростанням ваших коштів у реальному часі. Навіть зараз відсоткові ставки набагато вищі, ніж ви можете отримати в місцевому банку (якщо вам ще пощастило мати доступ до його послуг). Ось приклад:

- Ви позичаєте свої 100 Dai, [стейблкоїн](/stablecoins/), такому продукту, як Aave.
- Ви отримуєте 100 Aave Dai (aDai) — це токен, що відповідає вашим вкладеним монетам Dai.
- aDai зростатиме залежно від відсоткових ставок, і ви зможете побачити підвищення балансу у вашому гаманці. Залежно від [річної процентної ставки (APR)](/glossary/#apr), баланс вашого гаманця через кілька днів або навіть годин становитиме щось на кшталт 100,1234!
- У будь-який момент можна вивести суму звичайних монет Dai, що дорівнює балансу aDai.

<ButtonLink href="/apps/categories/defi">
  Перегляньте dapps для кредитування
</ButtonLink>

#### Безпрограшні лотереї {#no-loss-lotteries}

Безпрограшні лотереї, як-от PoolTogether, — цікавий та інноваційний спосіб заощадження.

- Ви купуєте 100 лотерейних білетів за 100 токенів Dai.
- Ви отримуєте 100 plDai, які відповідають вашим 100 білетам.
- Якщо один із ваших білетів стане виграшним, до вашого балансу plDai додасться сума призового фонду.
- Якщо ви не виграєте, усі 100 plDai перейдуть у розіграш наступного тижня.
- У будь-який момент можна вивести суму звичайних монет Dai, що дорівнює балансу plDai.

Призовий фонд формується з усіх відсотків, отриманих від вкладених коштів у білети, як у наведеному вище прикладі вкладення.

<ButtonLink isSecondary href="https://pooltogether.com">
  Спробуйте PoolTogether
</ButtonLink>

<Divider />

### Обмін токенами {#swaps}

На Ethereum тисячі токенів. Децентралізовані біржі (DEX) дають змогу коли завгодно торгувати різноманітними токенами. Ви ніколи не втрачаєте контроль над своїми активами. Це схоже на обмін валюти під час відвідання іншої країни. Але DeFi, на відміну від звичайних обмінників, ніколи не закривається. Ринки відкриті цілодобово, а технологія створена так, що завжди знайдеться хтось, хто погодиться укласти угоду.

Наприклад, для участі в описаній вище безпрограшній лотереї PoolTogether необхідно мати токен Dai або USDC. DEX дають змогу обміняти ETH на ці токени й назад, коли вони вам уже не будуть потрібні.

<ButtonLink href="/apps/categories/defi">
  Перегляньте біржі токенів
</ButtonLink>

<Divider />

### Розширена торгівля {#trading}

Для трейдерів, які бажають отримати більше контролю над процесами, існують розширені функції. Доступні лімітні ордери, безстрокові контракти, маржинальна торгівля та багато інших можливостей. Завдяки децентралізованій торгівлі ви отримуєте доступ до глобальної ліквідності. Цей ринок ніколи не закривається, а ви завжди контролюєте свої активи.

На централізованих біржах активи доводиться вносити перед торгівлею на свій страх і ризик. Внесені активи перебувають у небезпеці, оскільки централізовані біржі часто атакують хакери.

<ButtonLink href="/apps/categories/defi">
  Перегляньте торгові dapps
</ButtonLink>

<Divider />

### Збільшуйте свій портфель {#investing}

На Ethereum присутні продукти для керування фондами, які можуть допомогти збільшити портфель на основі вибраної стратегії. Усе відбувається автоматизовано, відкрито й без потреби в посередництві менеджера, який отримає частку вашого прибутку.

Гарним прикладом є [індексний фонд DeFi Pulse (DPI)](https://defipulse.com/blog/defi-pulse-index/). Він виконує автоматичне ребалансування, щоб ваш портфель завжди включав найкращі за ринковою капіталізацією токени DeFi. Вам не потрібно заглиблюватися в деталі, а вийти з фонду можна коли завгодно.

<ButtonLink href="/apps/categories/defi">
  Перегляньте інвестиційні dapps
</ButtonLink>

<Divider />

### Фінансуйте свої ідеї {#crowdfunding}

Ethereum — ідеальна платформа для краудфандингу.

- Потенційні інвестори можуть з’явитися звідки завгодно: Ethereum і токени доступні будь-кому в будь-кому куточку світу.
- Процес прозорий, тож інвестори можуть перевірити зібрану кількість коштів. Навіть можна відстежити, як вони витрачатимуться в майбутньому.
- Інвестори можуть налаштувати автоматичне повернення коштів, якщо, наприклад, не було дотримано дедлайну або не вдалося зібрати мінімальну суму.

<ButtonLink href="/apps/categories/defi">
  Перегляньте краудфандингові dapps
</ButtonLink>

#### Квадратичне фінансування {#quadratic-funding}

Ethereum — це програмне забезпечення з відкритим вихідним кодом, і наразі переважна частина роботи фінансується спільнотою. Це дало поштовх для розвитку нової цікавої моделі інвестування — квадратичного фінансування. Це може покращити наш спосіб фінансування всіх видів суспільних благ у майбутньому.

Квадратичне фінансування гарантує, що проєкти з найунікальнішим попитом отримують найбільше фінансування. Інакше кажучи, проєкти, які сприяють покращенню життя більшості людей. Ось як це працює:

1. Існує спеціальний пул для пожертвувань.
2. Починається раунд суспільного фінансування.
3. Люди можуть продемонструвати свою зацікавленість проєктом, пожертвувавши трохи грошей.
4. Після завершення раунду кошти з відповідного пулу розподіляються між проєктами. Проєкти, які мають найвищий попит, отримують найбільше грошей із відповідного пулу.

Це означає, що проєкт A із 100 пожертвуваннями на суму 1 долар може отримати більше коштів, ніж проєкт B з одним пожертвуванням на суму 10 000 доларів (залежно від розміру відповідного пулу).

<ButtonLink href="https://wtfisqf.com">
  Докладніше про квадратичне фінансування
</ButtonLink>

<Divider />

### Страхування {#insurance}

Мета децентралізованого страхування — зробити його дешевшим, прискорити виплати й збільшити прозорість. Завдяки більшій автоматизації страхування стає доступнішим, а виплати — значно швидшими. Дані, що використовуються для прийняття рішення щодо вашого запиту, абсолютно прозорі.

Ethereum сервіси, як і будь-яке програмне забезпечення, можуть страждати від помилок і помилкового використання. Наразі багато страхувальних продуктів зосереджуються на захисті користувачів від втрати коштів. Однак уже з’являються проєкти, які починають страхувати від будь-яких життєвих проблем. Гарним прикладом цього є страхування врожаю від Etherisc, яке має на меті [захистити дрібних фермерів у Кенії від посух і повеней](https://blog.etherisc.com/etherisc-teams-up-with-chainlink-to-deliver-crop-insurance-in-kenya-137e433c29dc). Децентралізоване страхування може забезпечити дешевші послуги для фермерів, які часто потерпають від зависоких цін на страхування в традиційних установах.

<ButtonLink href="/apps/categories/defi">
  Перегляньте страхові dapps
</ButtonLink>

<Divider />

### Агрегатори й менеджери портфелів {#aggregators}

У середовищі, де всього так багато відбувається, вам потрібен інструмент для відстеження всіх ваших інвестицій, позик та угод. Є безліч продуктів, які дають змогу координувати всю вашу взаємодію з DeFi на єдиній платформі. У цьому вся перевага відкритої архітектури DeFi. Розробники здатні створювати інтерфейси, де можна не тільки переглядати баланси в різних продуктах, а й використовувати їх функції. Це може стати вам у пригоді під час дослідження DeFi.

<ButtonLink href="/apps/categories/defi">
  Перегляньте портфельні dapps
</ButtonLink>

<Divider />

## Як працює DeFi? {#how-defi-works}

Щоб надавати послуги без посередників, DeFi використовує криптовалюти й розумні контракти. У сучасному фінансовому світі гарантами транзакцій виступають фінансові установи. Через них проходять ваші кошти, що дає цим установам величезну владу. Крім того, мільярди людей у всьому світі навіть не мають доступу до банківського рахунку.

DeFi використовує розумні контракти, які виконують роль фінансових установ під час транзакцій. Розумний контракт — це тип рахунку Ethereum, який дає змогу зберігати кошти, надсилати й повертати їх згідно з певними умовами. Ніхто не зможе змінити розумний контракт після запуску: він завжди працюватиме так, як було запрограмовано.

Контракт, призначений для виплати допомоги або кишенькових витрат, можна запрограмувати на надсилання коштів із рахунку A на рахунок B щоп’ятниці. І це повторюватиметься, поки на рахунку A залишатиметься потрібна сума. Ніхто не може змінити контракт і додати рахунок C як отримувача, щоб викрасти кошти.

Контракти публічні, тож кожен може їх оглянути й перевірити. Це означає, що спільнота зможе швидко помітити скомпрометований контракт і відповідно відреагувати.

Сьогодні варто вірити учасникам Ethereum спільноти, які розуміються на технологіях і вміють читати код. Спільнота з відкритим вихідним кодом допомагає контролювати розробників, але з часом потреба в цьому зменшиться, адже розумні контракти стане легше читати, а для перевірки коду з’являться інші способи.

## Ethereum і DeFi {#ethereum-and-defi}

Ethereum являє собою ідеальний фундамент для DeFi із кількох причин.

- Ethereum і запущені розумні контракти нікому не належать, тому кожен має можливість використовувати DeFi. Це також означає, що ніхто не може змінити правила стосовно вас.
- Усі продукти DeFi насправді працюють на основі Ethereum. Тому багато з них можна легко налаштувати на спільну роботу. Ви можете позичати токени на одній платформі, а обмінювати їх під відсотки вже на іншому ринку та в зовсім іншій програмі. Це схоже на можливість обміну балів лояльності в банку на готівку.
- Токени та криптовалюта вписані в блокчейн Ethereum, а загальний реєстр, що відстежує транзакції та право власності, — одна з унікальних особливостей Ethereum.
- Ethereum допомагає досягти фінансової свободи. Більшість продуктів ніколи не захоплять ваші кошти, адже надають вам повний контроль над ними.

DeFi можна розділити на рівні:

1. Блокчейн. Ethereum містить історію транзакцій і стан рахунків.
2. Активи: [ETH](/what-is-ether/) та інші токени (валюти).
3. Протоколи: [смарт-контракти](/glossary/#smart-contract), що забезпечують функціональність, наприклад, послугу, яка дає змогу децентралізовано кредитувати активи.
4. [Застосунки](/apps/): продукти, які ми використовуємо для керування протоколами й доступу до них.

Примітка: значна частина DeFi використовує [стандарт ERC-20](/glossary/#erc-20). У додатках DeFi використовується обгорнутий ETH, відомий як Wrapped Ether (WETH). [Дізнайтеся більше про wrapped ether](/wrapped-eth).

## Створення DeFi {#build-defi}

DeFi — це ініціатива з відкритим вихідним кодом. Усі протоколи та програми DeFi відкриті для перевірок, розгалужень і впровадження інновацій. Завдяки цьому багаторівневому стеку (адже на всіх рівнях використовується той самий базовий блокчейн і активи) протоколи можна поєднувати й зіставляти, створюючи унікальні комбінації з новими можливостями.

<ButtonLink href="/developers/docs/dapps/">
  Докладніше про створення dapps
</ButtonLink>

## Для подальшого читання {#further-reading}

### Дані DeFi {#defi-data}

- [DeFi Prime](https://defiprime.com/)
- [DeFi Llama](https://defillama.com/)

### Статті про DeFi {#defi-articles}

- [Посібник із DeFi для початківців](https://blog.coinbase.com/a-beginners-guide-to-decentralized-finance-defi-574c68ff43c4) — _Сід Коельо-Прабху, 6 січня 2020 р._
- [Рекомендації EEA щодо оцінки ризиків DeFi](https://entethalliance.org/specs/defi-risks/) — огляд, підтриманий галуззю, про те, як визначати й оцінювати ключові ризики в протоколах DeFi.

### Відео {#videos}

- [Finematics — освіта в галузі децентралізованих фінансів](https://finematics.com/) — _відео про DeFi_
- [The Defiant](https://www.youtube.com/playlist?list=PLaDcID4s1KronHMKojfjwiHL0DdQEPDcq) — _Основи DeFi: усе, що вам потрібно знати, щоб почати працювати в цьому іноді загадковому просторі._
- [Whiteboard Crypto](https://youtu.be/17QRFlml4pA) _Що таке DeFi?_

### Спільноти {#communities}

- [Сервер DeFi Llama в Discord](https://discord.defillama.com/)
- [Сервер DeFi Pulse в Discord](https://discord.gg/Gx4TCTk)

<Divider />

<QuizWidget quizKey="defi" />
