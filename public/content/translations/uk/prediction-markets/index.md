---
title: –†–∏–Ω–∫–∏ –ø—Ä–æ–≥–Ω–æ–∑—ñ–≤
lang: uk
template: use-cases
image: /images/use-cases/prediction-markets.png
sidebarDepth: 2
summaryPoint1: –û—Ç—Ä–∏–º—É–π—Ç–µ —Ñ—ñ–Ω–∞–Ω—Å–æ–≤—ñ —Å—Ç–∏–º—É–ª–∏ –¥–ª—è —Å—Ç–≤–æ—Ä–µ–Ω–Ω—è —Ç–æ—á–Ω–∏—Ö –ø—Ä–æ–≥–Ω–æ–∑—ñ–≤
summaryPoint2: –í–∏—Å–æ–∫–æ—è–∫—ñ—Å–Ω—ñ –ø—Ä–æ–≥–Ω–æ–∑–∏ —â–æ–¥–æ –º–∞–π–±—É—Ç–Ω—ñ—Ö –ø–æ–¥—ñ–π
buttons:
  - content: –î–æ–∫–ª–∞–¥–Ω—ñ—à–µ
    toId: how-prediction-markets-work
  - content: –û–∑–Ω–∞–π–æ–º–∏—Ç–∏—Å—è –∑ –ø—Ä–æ–≥—Ä–∞–º–∞–º–∏
    toId: find-a-prediction-market
    isSecondary: false
---

–†–∏–Ω–∫–∏ –ø—Ä–æ–≥–Ω–æ–∑—ñ–≤ –≤–∏–∫–æ—Ä–∏—Å—Ç–æ–≤—É—é—Ç—å –∫–æ–ª–µ–∫—Ç–∏–≤–Ω—É –º—É–¥—Ä—ñ—Å—Ç—å —ñ —Ñ—ñ–Ω–∞–Ω—Å–æ–≤—ñ —Å—Ç–∏–º—É–ª–∏, —â–æ–± –ø–µ—Ä–µ–¥–±–∞—á–∞—Ç–∏ –ø–æ–¥—ñ—ó. –í–æ–Ω–∏ –Ω–∞–¥–∞—é—Ç—å —è–∫—ñ—Å–Ω—ñ —Ä—ñ–∑–Ω–æ–º–∞–Ω—ñ—Ç–Ω—ñ –¥–∞–Ω—ñ –π –Ω–∞–±—É–ª–∏ –ø–æ—à–∏—Ä–µ–Ω–Ω—è –ø—ñ–¥ —á–∞—Å –≤–∏–±–æ—Ä—ñ–≤ —É –°–®–ê 2024 —Ä–æ–∫—É.

## –Ø–∫ –ø—Ä–∞—Ü—é—é—Ç—å —Ä–∏–Ω–∫–∏ –ø—Ä–æ–≥–Ω–æ–∑—ñ–≤ {#how-prediction-markets-work}

–ù–∞ –≤—ñ–¥–º—ñ–Ω—É –≤—ñ–¥ —Ç—Ä–∞–¥–∏—Ü—ñ–π–Ω–∏—Ö –º–µ—Ç–æ–¥—ñ–≤ –ø—Ä–æ–≥–Ω–æ–∑—É–≤–∞–Ω–Ω—è, —è–∫—ñ —Å–ø–∏—Ä–∞—é—Ç—å—Å—è –Ω–∞ –¥—É–º–∫–∏ –µ–∫—Å–ø–µ—Ä—Ç—ñ–≤, –æ–±–º–µ–∂–µ–Ω—ñ –≤–∏–±—ñ—Ä–∫–∏ –æ–ø–∏—Ç—É–≤–∞–Ω—å –∞–±–æ —ñ—Å—Ç–æ—Ä–∏—á–Ω—ñ –¥–∞–Ω—ñ, —Ä–∏–Ω–∫–∏ –ø—Ä–æ–≥–Ω–æ–∑—ñ–≤ –≤–∏–∫–æ—Ä–∏—Å—Ç–æ–≤—É—é—Ç—å **—Ñ—ñ–Ω–∞–Ω—Å–æ–≤—ñ —Å—Ç–∏–º—É–ª–∏ –≤ —Ä–µ–∂–∏–º—ñ —Ä–µ–∞–ª—å–Ω–æ–≥–æ —á–∞—Å—É** –π **–∫–æ–ª–µ–∫—Ç–∏–≤–Ω—É –º—É–¥—Ä—ñ—Å—Ç—å**, —â–æ–± –æ—Ç—Ä–∏–º—É–≤–∞—Ç–∏ —ñ–Ω—Ñ–æ—Ä–º–∞—Ü—ñ—é, –ø–æ–≤‚Äô—è–∑–∞–Ω—É –∑ –ø–µ–≤–Ω–æ—é –ø–æ–¥—ñ—î—é ‚Äì –≤–∏–±–æ—Ä–∞–º–∏, —Ü—ñ–Ω–∞–º–∏ –Ω–∞ –∫—Ä–∏–ø—Ç–æ–≤–∞–ª—é—Ç–∏, —Ä–µ–∑—É–ª—å—Ç–∞—Ç–∞–º–∏ —Å–ø–æ—Ä—Ç–∏–≤–Ω–∏—Ö –∑–º–∞–≥–∞–Ω—å —Ç–æ—â–æ.

–¶–µ –¥–∞—î –∑–º–æ–≥—É –±—É–¥—å-–∫–æ–º—É —Å–∏–≥–Ω–∞–ª—ñ–∑—É–≤–∞—Ç–∏ –ø—Ä–æ –ø—ñ–¥—Ç—Ä–∏–º–∫—É –ø–µ–≤–Ω–æ–≥–æ —Ä–µ–∑—É–ª—å—Ç–∞—Ç—É, –≤–∑—è–≤—à–∏ –Ω–∞ —Å–µ–±–µ —Ñ—ñ–Ω–∞–Ω—Å–æ–≤—ñ –∑–æ–±–æ–≤‚Äô—è–∑–∞–Ω–Ω—è.
–ó–∞–≤–¥—è–∫–∏ –º–æ–∂–ª–∏–≤–æ—Å—Ç—ñ —Ä–æ–±–∏—Ç–∏ —Å—Ç–∞–≤–∫–∏ –Ω–∞ —Ä–µ–∑—É–ª—å—Ç–∞—Ç–∏ –ø–æ–¥—ñ–π —Ä–µ–∞–ª—å–Ω–æ–≥–æ —Å–≤—ñ—Ç—É —Ç–∞ –∫–æ—Ä–∏–≥—É–≤–∞–Ω–Ω—é —Ü—ñ–Ω —ñ–∑ –ø–æ—è–≤–æ—é –Ω–æ–≤–æ—ó —ñ–Ω—Ñ–æ—Ä–º–∞—Ü—ñ—ó –æ–±“ë—Ä—É–Ω—Ç–æ–≤–∞–Ω—ñ –¥—É–º–∫–∏ –æ—Ç—Ä–∏–º—É—é—Ç—å –≤–∏—â—É —Ü—ñ–Ω–Ω—ñ—Å—Ç—å, –∞ —Ç–æ—á–Ω—ñ—Å—Ç—å –º–æ–∂–µ –≤–∏–Ω–∞–≥–æ—Ä–æ–¥–∂—É–≤–∞—Ç–∏—Å—è.

–¢–µ–æ—Ä–µ—Ç–∏—á–Ω–æ, –æ—Å–∫—ñ–ª—å–∫–∏ —É—á–∞—Å–Ω–∏–∫–∏ –º–∞—é—Ç—å –∑–º–æ–≥—É –æ—Ç—Ä–∏–º–∞—Ç–∏ –ø—Ä–∏–±—É—Ç–æ–∫ –∑–∞ –ø—Ä–∞–≤–∏–ª—å–Ω–µ –ø—Ä–æ–≥–Ω–æ–∑—É–≤–∞–Ω–Ω—è, —Ä–∏–Ω–∫–∏ –ø—Ä–æ–≥–Ω–æ–∑—ñ–≤ –º–æ–∂—É—Ç—å –ø–µ—Ä–µ–¥–±–∞—á–∞—Ç–∏ —Ä–µ–∑—É–ª—å—Ç–∞—Ç–∏ –∑ –≤–∏—Å–æ–∫–æ—é —Ç–æ—á–Ω—ñ—Å—Ç—é. –†–∏–Ω–∫–∏ –ø—Ä–æ–≥–Ω–æ–∑—ñ–≤ —É –±–ª–æ–∫—á–µ–π–Ω—ñ —â–µ —Ü—ñ–∫–∞–≤—ñ—à—ñ, –æ—Å–∫—ñ–ª—å–∫–∏ –±—É–¥—å-—Ö—Ç–æ –º–æ–∂–µ –≤–∑—è—Ç–∏ —É—á–∞—Å—Ç—å —É –ø—Ä–æ–≥–Ω–æ–∑—É–≤–∞–Ω–Ω—ñ –π –æ—Ç—Ä–∏–º–∞—Ç–∏ –≤–∏–Ω–∞–≥–æ—Ä–æ–¥—É –≤ Stablecoin –∞–±–æ –∫—Ä–∏–ø—Ç–æ–≤–∞–ª—é—Ç—ñ.

## –ß–æ–º—É —Ü–µ –≤–∞–∂–ª–∏–≤–æ? {#why-does-this-matter}

–ù–∞ –≤—ñ–¥–º—ñ–Ω—É –≤—ñ–¥ —Ç—Ä–∞–¥–∏—Ü—ñ–π–Ω–æ–≥–æ –ø—Ä–æ–≥–Ω–æ–∑—É–≤–∞–Ω–Ω—è, —Ä–∏–Ω–∫–∏ –ø—Ä–æ–≥–Ω–æ–∑—ñ–≤ —É –±–ª–æ–∫—á–µ–π–Ω—ñ –º–∞—é—Ç—å —Ç–∞–∫—ñ –æ—Å–æ–±–ª–∏–≤–æ—Å—Ç—ñ:

<CardGrid>
  <Card title="Incentivized" emoji=":money_with_wings:" description="Participants stake real funds, which infers high-quality predictions."/>
  <Card title="Decentralization" emoji="üåé" description="Using blockchain and smart contracts ensures transparent and automated payouts." />
  <Card title="Market driven odds" emoji="ü§ù" description="Prices are set by traders buying and selling outcome shares, rather than preset by a centralized bookmaker." />
</CardGrid>

–ù–∞–≤—ñ—Ç—å —Ç—ñ, —Ö—Ç–æ –ª–∏—à–µ —Å–ø–æ—Å—Ç–µ—Ä—ñ–≥–∞—î –∑–∞ —Ä–∏–Ω–∫–æ–º, –º–æ–∂—É—Ç—å –æ—Ç—Ä–∏–º–∞—Ç–∏ –¥–æ—Å—Ç—É–ø –¥–æ —Ü—ñ–Ω–Ω–∏—Ö –¥–∞–Ω–∏—Ö, —è–∫—ñ —ñ–Ω–∞–∫—à–µ –±—É–ª–∏ –± –Ω–µ–¥–æ—Å—Ç—É–ø–Ω—ñ. –£—è–≤—ñ—Ç—å —Ü–µ —Ç–∞–∫:

1. –ü—Ä–æ–≥–Ω–æ–∑–∏ –ø—Ä–∏–≤‚Äô—è–∑–∞–Ω—ñ –¥–æ –ø–µ–≤–Ω–æ—ó –ø–æ–¥—ñ—ó (–Ω–∞–ø—Ä–∏–∫–ª–∞–¥, –º–æ–∂–ª–∏–≤–µ —Ä–æ–∑–≥–æ—Ä—Ç–∞–Ω–Ω—è Beam Chain –¥–æ 2030 —Ä–æ–∫—É).
2. –£—á–∞—Å–Ω–∏–∫–∏ —Ä–∏–Ω–∫—É –∫—É–ø—É—é—Ç—å —ñ –ø—Ä–æ–¥–∞—é—Ç—å —á–∞—Å—Ç–∫–∏, –≤–ø–µ–≤–Ω–µ–Ω—ñ –≤ —Ç–æ–º—É —á–∏ —ñ–Ω—à–æ–º—É —Ä–µ–∑—É–ª—å—Ç–∞—Ç—ñ.
3. –ö–æ–ª–∏ –¥–µ–¥–∞–ª—ñ –±—ñ–ª—å—à–µ —É—á–∞—Å–Ω–∏–∫—ñ–≤ —Å—Ç–∞–≤–ª—è—Ç—å –Ω–∞ —Å–≤–æ—ó –ø–µ—Ä–µ–∫–æ–Ω–∞–Ω–Ω—è, —Ü—ñ–Ω–∏ –∫–æ—Ä–∏–≥—É—é—Ç—å—Å—è, –≤—ñ–¥–æ–±—Ä–∞–∂–∞—é—á–∏ —ñ–Ω—Ñ–æ—Ä–º–∞—Ü—ñ—é –≤ —Ä–µ–∞–ª—å–Ω–æ–º—É —á–∞—Å—ñ.
4. –ö–æ–∂–µ–Ω, —Ö—Ç–æ —Ä–æ–±–∏—Ç—å –ø—Ä–∞–≤–∏–ª—å–Ω—É —Å—Ç–∞–≤–∫—É, –∑–∞—Ä–æ–±–ª—è—î –ø—Ä–æ–ø–æ—Ä—Ü—ñ–π–Ω–æ –≤–Ω–µ—Å–µ–Ω—ñ–π —Å—É–º—ñ.
5. –°–ø–æ—Å—Ç–µ—Ä—ñ–≥–∞—á—ñ –Ω–∞ —Ä–∏–Ω–∫—É –º–æ–∂—É—Ç—å –≤–∏–∫–æ—Ä–∏—Å—Ç–æ–≤—É–≤–∞—Ç–∏ –≤—ñ–¥–∫—Ä–∏—Ç—ñ –¥–∞–Ω—ñ, —â–æ–± –ø—Ä–æ–≤–æ–¥–∏—Ç–∏ –¥–æ—Å–ª—ñ–¥–∂–µ–Ω–Ω—è –π –æ–±–≥–æ–≤–æ—Ä–µ–Ω–Ω—è.

## –ó–Ω–∞–π–¥—ñ—Ç—å —Ä–∏–Ω–æ–∫ –ø—Ä–æ–≥–Ω–æ–∑—ñ–≤ {#find-a-prediction-market}

–ù–∞ Ethereum —î –∫—ñ–ª—å–∫–∞ —Ä–∏–Ω–∫—ñ–≤ –ø—Ä–æ–≥–Ω–æ–∑—ñ–≤. –¶–µ –æ–¥–Ω—ñ –∑ –Ω–∞–π–≤—ñ–¥–æ–º—ñ—à–∏—Ö —Ä–∏–Ω–∫—ñ–≤ –ø—Ä–æ–≥–Ω–æ–∑—ñ–≤ —Å—å–æ–≥–æ–¥–Ω—ñ:

<PredictionMarketLists />

<Alert variant="warning">
<AlertEmoji text="üí°" />
<AlertContent>
<AlertDescription>
  <p className="mt-0"><strong>–ü–∞–º‚Äô—è—Ç–∞–π—Ç–µ –ø—Ä–æ —Ä–∏–∑–∏–∫–∏</strong></p>
  <p className="mt-2">–°—Ç–∞–≤—Ç–µ —Ç—ñ–ª—å–∫–∏ —Ç—ñ —Å—É–º–∏, —è–∫—ñ –º–æ–∂–µ—Ç–µ —Å–æ–±—ñ –¥–æ–∑–≤–æ–ª–∏—Ç–∏, —ñ –ø–∞–º‚Äô—è—Ç–∞–π—Ç–µ –ø—Ä–æ –º–æ–∂–ª–∏–≤—ñ—Å—Ç—å —Ä–æ–∑–≤–∏—Ç–∫—É –∑–∞–ª–µ–∂–Ω–æ—Å—Ç—ñ –≤—ñ–¥ –∞–∑–∞—Ä—Ç–Ω–∏—Ö —ñ–≥–æ—Ä.</p>
</AlertDescription>
</AlertContent>
</Alert>

## –í–∏–∫–ª–∏–∫–∏ —Ç–∞ —Ä–∏–∑–∏–∫–∏ {#challenges-and-risks}

–†–∏–Ω–∫–∏ –ø—Ä–æ–≥–Ω–æ–∑—ñ–≤ —É –±–ª–æ–∫—á–µ–π–Ω—ñ —Å—Ç–∏–∫–∞—é—Ç—å—Å—è –∑ –∫—ñ–ª—å–∫–æ–º–∞ –≤–∏–∫–ª–∏–∫–∞–º–∏, —è–∫—ñ –º–æ–∂—É—Ç—å –≤–ø–ª–∏–Ω—É—Ç–∏ –Ω–∞ —á–µ—Å–Ω—ñ—Å—Ç—å, –∑–∞–∫–æ–Ω–Ω—ñ—Å—Ç—å —ñ —Ç–æ—á–Ω—ñ—Å—Ç—å.

‚ö†Ô∏è **–ú–∞–Ω—ñ–ø—É–ª—é–≤–∞–Ω–Ω—è —Ä–∏–Ω–∫–æ–º.** –ó–∞–º–æ–∂–Ω—ñ –≥—Ä–∞–≤—Ü—ñ –º–æ–∂—É—Ç—å —Å–ø–æ—Ç–≤–æ—Ä—é–≤–∞—Ç–∏ —Ä–µ–∑—É–ª—å—Ç–∞—Ç–∏ –∑–∞ –¥–æ–ø–æ–º–æ–≥–æ—é ¬´–±—Ä—É–¥–Ω–æ—ó¬ª —Ç–æ—Ä–≥—ñ–≤–ª—ñ.\
üíß **–ü—Ä–æ–±–ª–µ–º–∏ –∑ –ª—ñ–∫–≤—ñ–¥–Ω—ñ—Å—Ç—é.** –ù–∏–∑—å–∫–∞ –∑–∞–ª—É—á–µ–Ω—ñ—Å—Ç—å —É—á–∞—Å–Ω–∏–∫—ñ–≤ ([—Ç–æ–Ω–∫–∞ –ª—ñ–∫–≤—ñ–¥–Ω—ñ—Å—Ç—å] (https://www.investopedia.com/terms/t/thinmarket.asp)) –º–æ–∂–µ –∑–Ω–∏–∂—É–≤–∞—Ç–∏ –Ω–∞–¥—ñ–π–Ω—ñ—Å—Ç—å —Ä–∏–Ω–∫—É.\
üèõ **–†–µ–≥—É–ª—è—Ç–æ—Ä–Ω–∞ –Ω–µ–≤–∏–∑–Ω–∞—á–µ–Ω—ñ—Å—Ç—å.** –£—Ä—è–¥–∏ –Ω–∞–∫–ª–∞–ª–∏ –æ–±–º–µ–∂–µ–Ω–Ω—è –Ω–∞ –¥–µ—è–∫—ñ –ø–ª–∞—Ç—Ñ–æ—Ä–º–∏.

–©–æ–± –ø–æ–º‚Äô—è–∫—à–∏—Ç–∏ —Ü—ñ –ø—Ä–æ–±–ª–µ–º–∏, —Ä–æ–∑—Ä–æ–±–Ω–∏–∫–∏ Ethereum –µ–∫—Å–ø–µ—Ä–∏–º–µ–Ω—Ç—É—é—Ç—å —ñ–∑ —Ä—ñ–∑–Ω–∏–º–∏ —Ä—ñ—à–µ–Ω–Ω—è–º–∏, —è–∫-–æ—Ç —Ñ—É—Ç–∞—Ä—Ö—ñ—è (—É–ø—Ä–∞–≤–ª—ñ–Ω–Ω—è —á–µ—Ä–µ–∑ —Ä–∏–Ω–∫–∏ –ø—Ä–æ–≥–Ω–æ–∑—ñ–≤) —Ç–∞ –¥–µ—Ü–µ–Ω—Ç—Ä–∞–ª—ñ–∑–æ–≤–∞–Ω–∞ –≤–µ—Ä–∏—Ñ—ñ–∫–∞—Ü—ñ—è –æ—Å–æ–±–∏—Å—Ç–æ—Å—Ç—ñ.

## –ï–∫—Å–ø–µ—Ä–∏–º–µ–Ω—Ç–∏ –∑ —Ä–∏–Ω–∫–∞–º–∏ –ø—Ä–æ–≥–Ω–æ–∑—ñ–≤ {#experimenting-with-prediction-markets}

–†–∏–Ω–∫–∏ –ø—Ä–æ–≥–Ω–æ–∑—ñ–≤ –∑–º—ñ–Ω—é—é—Ç—å –ø—Ä–æ—Ü–µ—Å —É—Ö–≤–∞–ª–µ–Ω–Ω—è —Ä—ñ—à–µ–Ω—å —É —Ü–∏—Ñ—Ä–æ–≤—É –µ–ø–æ—Ö—É. –í–∏–∫–æ—Ä–∏—Å—Ç–æ–≤—É—é—á–∏ Ethereum, –≤–æ–Ω–∏ –ø—Ä–æ–ø–æ–Ω—É—é—Ç—å **—á–µ—Å–Ω—ñ, –≤—ñ–¥–∫—Ä–∏—Ç—ñ —Ç–∞ –∫–æ—Ä–∏—Å–Ω—ñ —Å–ø–æ—Å–æ–±–∏ –ø—Ä–æ–≥–Ω–æ–∑—É–≤–∞–Ω–Ω—è –º–∞–π–±—É—Ç–Ω—å–æ–≥–æ.**

–Ñ –±–∞–≥–∞—Ç–æ —Å–ø–æ—Å–æ–±—ñ–≤ –≤–∏–∫–æ—Ä–∏—Å—Ç–∞–Ω–Ω—è —ñ–Ω—Å—Ç—Ä—É–º–µ–Ω—Ç—ñ–≤ –ø—Ä–æ–≥–Ω–æ–∑—É–≤–∞–Ω–Ω—è –ø–æ–∑–∞ –º–µ–∂–∞–º–∏ —Ñ—ñ–Ω–∞–Ω—Å–æ–≤–æ—ó –≤–∏–≥–æ–¥–∏. –ù–∞–ø—Ä–∏–∫–ª–∞–¥, —É [–ü—Ä–æ–ø–æ–∑–∏—Ü—ñ—ó —â–æ–¥–æ –ø–æ–∫—Ä–∞—â–µ–Ω–Ω—è DevCon](https://forum.devcon.org/t/futarchy-decision-markets-for-deciding-next-devcon/5305) (DIP) –æ—Ä–≥–∞–Ω—ñ–∑–∞—Ç–æ—Ä–∞–º DevCon –∑–∞–ø—Ä–æ–ø–æ–Ω—É–≤–∞–ª–∏ –≤–∏–∫–æ—Ä–∏—Å—Ç–∞—Ç–∏ —Ä–∏–Ω–∫–∏ –ø—Ä–æ–≥–Ω–æ–∑—ñ–≤, —â–æ–± –æ—Ü—ñ–Ω–∏—Ç–∏ –π–º–æ–≤—ñ—Ä–Ω—É –≤—ñ–¥–≤—ñ–¥—É–≤–∞–Ω—ñ—Å—Ç—å –º–∞–π–±—É—Ç–Ω—ñ—Ö –∑–∞—Ö–æ–¥—ñ–≤.

–¶–µ –¥–æ–ø–æ–º–æ–≥–ª–æ –± –æ—Ä–≥–∞–Ω—ñ–∑–∞—Ç–æ—Ä–∞–º –≤–∏–∑–Ω–∞—á–∏—Ç–∏, —è–∫–∞ –ª–æ–∫–∞—Ü—ñ—è –∑–∞–±–µ–∑–ø–µ—á–∏—Ç—å –Ω–∞–π–±—ñ–ª—å—à—É –∫—ñ–ª—å–∫—ñ—Å—Ç—å —É—á–∞—Å–Ω–∏–∫—ñ–≤, –∞ —è–∫–∞ ‚Äî –±—É–¥–µ –Ω–∞–π–¥–æ—Å—Ç—É–ø–Ω—ñ—à–æ—é –¥–ª—è –º—ñ–∂–Ω–∞—Ä–æ–¥–Ω–æ—ó –∞—É–¥–∏—Ç–æ—Ä—ñ—ó. –ü–µ—Ä–µ–≤–∞–≥–∞ —Ç–∞–∫–æ–≥–æ –ø—ñ–¥—Ö–æ–¥—É –ø–æ–ª—è–≥–∞—î –≤ —Ç–æ–º—É, —â–æ –æ—Ä–≥–∞–Ω—ñ–∑–∞—Ç–æ—Ä–∏ DevCon –º–æ–∂—É—Ç—å —Å–∫–æ—Ä–æ—Ç–∏—Ç–∏ —á–∞—Å –Ω–∞ –≤–∏–≤—á–µ–Ω–Ω—è —á–∏—Å–ª–µ–Ω–Ω–∏—Ö –≤—ñ–∑–æ–≤–∏—Ö –ø–æ–ª—ñ—Ç–∏–∫, –¥–æ—Å—Ç—É–ø–Ω–æ—Å—Ç—ñ –∞–µ—Ä–æ–ø–æ—Ä—Ç—ñ–≤ —ñ –≤–∞—Ä—Ç–æ—Å—Ç—ñ –∂–∏—Ç—Ç—è –≤ —Ä—ñ–∑–Ω–∏—Ö —Ä–µ–≥—ñ–æ–Ω–∞—Ö, –≤–æ–¥–Ω–æ—á–∞—Å –æ—Ç—Ä–∏–º–∞–≤—à–∏ –¥–∞–Ω—ñ –ø—Ä–æ —Ç–µ, –∫—É–¥–∏ –ø–æ—Ç–µ–Ω—Ü—ñ–π–Ω–∏–º —É—á–∞—Å–Ω–∏–∫–∞–º –Ω–∞–π–±—ñ–ª—å—à–µ —Ö–æ—Ç—ñ–ª–æ—Å—è –± –ø–æ—ó—Ö–∞—Ç–∏.

## Further reading {#further-reading}

[–í—ñ–¥ —Ä–∏–Ω–∫—ñ–≤ –ø—Ä–æ–≥–Ω–æ–∑—É–≤–∞–Ω–Ω—è –¥–æ —ñ–Ω—Ñ–æ—Ä–º–∞—Ü—ñ–π–Ω–∏—Ö —Ñ—ñ–Ω–∞–Ω—Å—ñ–≤](https://vitalik.eth.limo/general/2024/11/09/infofinance.html) ‚Äì –í—ñ—Ç–∞–ª—ñ–∫ –ë—É—Ç–µ—Ä—ñ–Ω
[–†–æ–∑–≤–∏—Ç–æ–∫ –¥–µ—Ü–µ–Ω—Ç—Ä–∞–ª—ñ–∑–æ–≤–∞–Ω–∏—Ö —Ä–∏–Ω–∫—ñ–≤ –ø—Ä–æ–≥–Ω–æ–∑—É–≤–∞–Ω–Ω—è –Ω–∞ Ethereum](https://blockchain.oodles.io/dev-blog/decentralized-prediction-market-development-ethereum/)\
[–û—Å–Ω–æ–≤–Ω—ñ –≤—ñ–¥–æ–º–æ—Å—Ç—ñ –ø—Ä–æ –ø—Ä–æ—î–∫—Ç Augur](https://github.com/AugurProject/whitepaper)