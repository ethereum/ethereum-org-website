---
title: Технічний вступ до Ethereum
description: Ознайомлення розробника dapp з основними концепціями Ethereum.
lang: uk
---

## Що таке блокчейн? {#what-is-a-blockchain}

Блокчейн — це публічна база даних, яка оновлюється та спільно використовується багатьма комп'ютерами в мережі.

«Блок» означає дані та стан, що зберігаються в послідовних групах, відомих як «блоки». Якщо ви надсилаєте ETH комусь іншому, дані транзакції необхідно додати до блоку, щоб вона була успішною.

"Ланцюжок" означає, що кожний "блок" криптографічно посилається на батьківський елемент. Іншими словами, блоки з’єднуються між собою. Дані в блоці не можуть змінюватися без зміни всіх наступних блоків, що вимагає консенсусу всієї мережі.

Кожен комп'ютер в мережі повинен узгодити кожен новий блок і ланцюжок в цілому. Ці комп’ютери відомі як «вузли». Вузли гарантують, що всі, хто взаємодіє з блокчейном, мають однакові дані. Щоб виконати цю розподілену угоду, блокчейнам потрібен механізм консенсусу.

Ethereum використовує [механізм консенсусу на основі доказу частки](/developers/docs/consensus-mechanisms/pos/). Кожен, хто хоче додати нові блоки до ланцюжка, повинен внести ETH - рідну валюту Ethereum - як заставу і запустити програмне забезпечення-валідатор. Ці "валідатори" можуть бути обрані випадковим чином, щоб пропонувати блоки, які інші валідатори перевіряють і додають до блокчейну. Існує система заохочень і покарань, яка значно стимулює учасників бути чесними і максимально доступними онлайн.

Якщо ви хочете побачити, як дані блокчейну хешуються та згодом додаються до історії посилань на блоки, обов’язково перегляньте [цю демонстрацію](https://andersbrownworth.com/blockchain/blockchain) від Андерса Браунворта та подивіться супровідне відео нижче.

Дивіться, як Андерс пояснює хеші в блокчейнах:

<YouTube id="_160oMzblY8" />

## Що таке Ethereum? Що таке Ethereum? {#what-is-ethereum}

Ethereum - це блокчейн з вбудованим комп'ютером. Це основа для створення додатків та організацій у децентралізований, необмежений, стійкий до цензури спосіб.

У всесвіті Ethereum, існує єдиний, канонічний комп'ютер (Віртуальна Машина Ethereum, або ж EVM), зі станом якого погоджуються всі в мережі Ethereum. Кожен, хто користується мережею Ethereum ( кожним вузлом Ethereum), зберігає копію стану цього комп'ютера. До того ж кожен користувач може надіслати запит про виконання довільного обчислення цьому комп'ютеру. Щоразу, коли такий запит транслюється, інші учасники мережі перевіряють, підтверджують та виконують обчислення. Це викликає змін стану в EVM, який фіксується і поширюється по всій мережі.

Запити на обчислення називаються транзакційними запитами; запис усіх транзакцій і поточний стан EVM зберігається в блокчейні, який, у свою чергу, зберігається та узгоджується всіма вузлами.

Криптографічні механізми гарантують, що після того, як транзакції будуть перевірені як дійсні та додані в блокчейн, їх не можна буде підробити пізніше. Ці ж механізми також гарантують, що всі транзакції підписуються та виконуються з відповідними "дозволами" (ніхто не повинен мати можливість надсилати цифрові активи з облікового запису Аліси, крім самої Аліси).

## Що таке ether? {#what-is-ether}

**Ether (ETH)** — це нативна криптовалюта Ethereum. Мета ETH - створити ринок обчислень. Такий ринок забезпечує економічний стимул для учасників перевіряти та виконувати запити на транзакції та надавати обчислювальні ресурси мережі.

Будь-який учасник, який транслює запит на транзакцію, повинен також запропонувати мережі певну кількість ETH як винагороду. Мережа спалить частину винагороди, а решту присудить тому, хто зрештою виконає роботу з перевірки транзакції, її виконання, внесення до блокчейну та трансляції в мережу.

Сума ETH відповідає ресурсам, необхідних для обчислень. Ці винагороди також запобігають навмисному засміченню мережі зловмисниками, які вимагають виконання нескінченних обчислень або інших ресурсомістких скриптів, оскільки ці учасники повинні платити за обчислювальні ресурси.

ETH також використовується для забезпечення криптоекономічної безпеки мережі трьома основними способами: 1) як засіб винагородження валідаторів, які пропонують блоки або повідомляють про недобросовісну поведінку інших валідаторів; 2) валідатори вкладають його як заставу проти нечесної поведінки - якщо валідатор намагається поводитися нечесно, його ETH може бути знищено; 3) він використовується для зважування "голосів" за новопропоновані блоки, які беруть участь у виборі відгалуження в механізмі консенсусу.

## Що таке смартконтракти? Що таке смарт-контракти? {#what-are-smart-contracts}

На практиці учасники не пишуть новий код щоразу, коли хочуть запитати обчислення на EVM. Натомість розробники додатків завантажують програми (фрагменти коду, які можна використовувати повторно) у стан EVM, а користувачі подають запити на виконання цих фрагментів коду з різними параметрами. Ми називаємо програми, завантажені до мережі та виконувані нею, «смарт-контрактами».

На базовому рівні ви можете уявити розумний контракт як свого роду торговий автомат: сценарій, який при виклику з певними параметрами виконує певні дії або обчислення, якщо виконуються певні умови. Наприклад, простий постачальник смарт-контракту може створити і передати право власності на цифровий актив, якщо абонент надсилає ETH конкретному одержувачу.

Будь-який розробник може створити смарт-контракт та оприлюднити його в мережі, використовуючи блокчейн як механізм доступу до даних, за плату, виплачену мережі. Будь-який користувач може викликати смарт-контракт для виконання свого коду, знову ж таким, за плату, виплачену мережі.

Таким чином, за допомогою розумних контрактів розробники можуть створювати та розгортати довільно складні додатки та сервіси для користувачів, такі як: ринки, фінансові інструменти, ігри тощо.

## Термінологія {#terminology}

### Блокчейн {#blockchain}

Послідовність всіх блоків, які були зафіксовані в мережі Ethereum в історії мережі. Названий так, тому що кожен блок містить посилання на попередній блок, що допомагає нам підтримувати впорядкованість усіх блоків (а отже, і історії з точністю).

### ETH {#eth}

**Ether (ETH)** — це нативна криптовалюта Ethereum. Користувачі платять ETH іншим користувачам за виконання їхніх запитів про виконання коду.

[Докладніше про ETH](/developers/docs/intro-to-ether/)

### EVM {#evm}

Віртуальна машина Ethereum - це глобальний віртуальний комп’ютер, стан якого зберігає і погоджується кожен учасник мережі Ethereum. Будь-який учасник може надіслати запит про виконання довільного коду на EVM: виконання коду змінює стан EVM.

[Докладніше про EVM](/developers/docs/evm/)

### Вузли {#nodes}

Справжні машини, що зберігають стан EVM. Вузли зв'язуються між собою для поширення інформації про стан EVM та нові зміни стану. Будь-який користувач також може запросити виконання коду, передаючи запит на виконання коду від вузла. Сама ж мережа Ethereum - це сукупність всіх вузлів мережі Ethereum та їхніх зв'язків.

[Докладніше про вузли](/developers/docs/nodes-and-clients/)

### Облікові записи {#accounts}

Де зберігається ETH. Користувачі можуть ініціалізувати облікові записи, вносити ETH в облікові записи та переказувати ETH зі свого облікового запису іншим користувачам. Облікові записи та баланс рахунків зберігаються у великій таблиці EVM, що є частиною загального стану EVM.

[Докладніше про облікові записи](/developers/docs/accounts/)

### Транзакції {#transactions}

«Запит на транзакцію» — це офіційний термін для запиту на виконання коду на EVM, а «транзакція» — це виконаний запит транзакції та пов’язана з цим зміна стану EVM. Будь-який користувач може траслювати запит на транзакцію до мережі з вузла. Щоб запит на транзакцію вплинув на узгоджений стан EVM, він повинен бути перевірений, виконаний та «зафіксований у мережі» іншим вузлом. Виконання будь-якого коду спричиняє зміни стану EVM; після фіксації ця зміна стану транслюється на всі вузли в мережі. Деякі приклади транзакцій:

- Надішліть n-кількість ETH з мого облікового запису на рахунок Аліси.
- Опублікуйте код смарт-контракту в стані EVM.
- Виконати код смарт-контракту за адресою Х в EVM з аргументами Y.

[Докладніше про транзакції](/developers/docs/transactions/)

### Блоки {#blocks}

Обсяг транзакцій дуже високий, тому транзакції «здійснюються» пакетами, або блоками. Блоки зазвичай містять від десятків до сотень транзакцій.

[Детальніше про блоки](/developers/docs/blocks/)

### Смарт-контракти {#smart-contracts}

Повторно використовуваний фрагмент коду (програма), який розробник публікує у стані EVM. Будь-хто може надіслати запит виконання коду смарт-контракту, зробивши запит на транзакцію. Оскільки розробники можуть писати довільні виконувані застосунки в EVM (ігри, торгові майданчики, фінансові інструменти тощо) публікуючи смарт-контракти, їх також часто називають [dapps, або децентралізованими застосунками](/developers/docs/dapps/).

[Докладніше про смарт-контракти](/developers/docs/smart-contracts/)

## Для подальшого читання {#further-reading}

- [Біла книга Ethereum](/whitepaper/)
- [Як усе-таки працює Ethereum?](https://medium.com/@preethikasireddy/how-does-ethereum-work-anyway-22d1df506369) — _Preethi Kasireddy_ (**Примітка:** цей ресурс усе ще цінний, але майте на увазі, що він створений до [The Merge](/roadmap/merge) і тому все ще посилається на механізм proof-of-work Ethereum — насправді зараз Ethereum захищений за допомогою [доказу частки](/developers/docs/consensus-mechanisms/pos))

### Цікавить наочний матеріал? Для тих, хто навчається візуально {#visual-learner}

Ця серія відео пропонує глибоке дослідження основних тем:

<YouTube id="j78ZcIIpi0Q"/>

[Плейлист з основами Ethereum](https://youtube.com/playlist?list=PLqgutSGloqiJyyoL0zvLVFPS-GMD2wKa5&si=kZTf5I7PKGTXDsOZ)

_Знайшли ресурс, який допоміг з цією темою? Відредагуйте цю сторінку і додайте його!_

## Пов'язані посібники {#related-tutorials}

- [Посібник розробника з Ethereum, частина 1](/developers/tutorials/a-developers-guide-to-ethereum-part-one/) _– Дуже дружнє до початківців дослідження Ethereum з використанням Python та web3.py_
