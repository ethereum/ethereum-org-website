---
title: "Кодекс поведінки"
description: "Основні стандарти, яких ми прагнемо дотримуватися в усіх просторах ethereum.org."
lang: uk
---

# Кодекс поведінки {#code-of-conduct}

## Місія {#mission}

Розробка та підтримка найбільш повного та доступного хабу знань про Ethereum.

## Цінності {#values}

Спільнота ethereum.org намагається бути:

- навчальною, призначеною допомогти кожному зрозуміти Ethereum
- інклюзивною
- доступною
- керованою спільнотою
- зосередженою на технології, що лежить в основі Ethereum, і сценаріях використання
- зосередженою на концепціях та принципах дизайну Ethereum

## Чим ми не є {#what-we-are-not}

- Вебсайт Ethereum Foundation
- Платформа для просування інвестицій або отримання прибутку в будь-якому вигляді
- Платформа для просування або підтримки окремих проєктів або організацій
- DEX, CEX або будь-яка інша форма фінансової платформи
- Платформа, яка надає фінансові або юридичні консультації будь-якого виду

## Кодекс поведінки {#code-of-conduct}

### Зобов'язання {#pledge}

Відкрита участь є основою етосу ethereum.org. Ми є вебсайтом та спільнотою, яку підтримують тисячі дописувачів, і це можливо лише за умови підтримки привітного середовища, що заохочує до участі. З цією метою учасники цього сайту зобов’язуються підтримувати середовище, вільне від утисків, для всіх учасників на всіх платформах і в усіх спільнотах ethereum.org. Спільнота ethereum.org вітає і цінує всіх, хто хоче брати участь у конструктивній і дружній співпраці, незалежно від віку, інвалідності, етнічної приналежності, статевих ознак, гендерної ідентичності, рівня досвіду, сфери діяльності, освіти, соціально-економічного статусу, національності, зовнішності, раси, релігії або будь-якого іншого виміру різноманітності.

### Сфера застосування {#scope}

Цей Кодекс поведінки застосовується до всіх просторів ethereum.org (як-от GitHub, Discord, Figma, Crowdin, X (раніше Twitter) та інших онлайн-платформ), а також застосовується, коли спільнота представлена в реальних публічних просторах, як-от мітапи, конференції та заходи.

### Наші стандарти {#our-standards}

Приклади поведінки, яка сприяє створенню позитивного середовища:

- Використовувати привітну та інклюзивну мову
- Поважати різні думки й досвід
- Ввічливо приймати та/або з емпатією надавати конструктивну критику
- Діяти спокійно та професійно при вирішенні конфліктів або розбіжностей
- Проявляти емпатію і толерантність до інших членів спільноти
- Заохочувати й посилювати нові голоси в спільноті

Приклади неприйнятної поведінки учасників:

- Фізичне насильство, погроза фізичним насильством або заохочення до фізичного насильства будь-якого виду
- Використання сексуалізованої мови чи образів або нав’язування небажаної сексуальної уваги
- Видавання себе за іншу особу або інші нечесні заяви про свою приналежність до певної особи чи організації
- Тролінг, образливі/принизливі коментарі, а також особисті чи політичні нападки
- Цькування інших членів спільноти в публічних або приватних каналах
- Публікація приватної інформації інших осіб, наприклад, фізичної або електронної адреси, без явного дозволу
- Соціальна інженерія, шахрайство або інші маніпуляції з іншими членами спільноти
- Просування інвестицій, токенів, проєктів чи будь-чого іншого з метою отримання особистої грошової або негрошової вигоди
- Спам серверів контентом не на тему
- Ігнорування прохань або попереджень від модераторів спільноти
- Участь в інших діях, які можуть обґрунтовано вважатися неприйнятними в професійному середовищі

### Повідомлення про порушення {#reporting}

Порушення кодексу поведінки зазвичай будуть видимими для спільноти, оскільки ми намагаємося робити все у відкритих, публічних каналах, дозволяючи членам спільноти здійснювати самоконтроль.

Однак, якщо трапиться щось, що, на вашу думку, потребує уваги, ви можете обговорити це питання з кимось, хто виконує роль модератора (наприклад, гідом в Discord), щоб він допоміг розслідувати й вжити відповідних заходів.

Повідомляючи про порушення, надавайте якомога більше деталей, включаючи конкретні приклади та часові позначки. Це допоможе забезпечити справедливий результат.

### Забезпечення дотримання {#enforcement}

Залежно від тяжкості, люди, які порушують кодекс поведінки, можуть отримати попередження, тимчасові або постійні заборони від спільнот ethereum.org.
