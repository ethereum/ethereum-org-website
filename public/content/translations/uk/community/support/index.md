---
title: "Підтримка спільноти Ethereum"
description: "Отримайте підтримку в екосистемі Ethereum."
lang: uk
---

# Підтримка Ethereum {#support}

## Офіційна підтримка Ethereum {#official-support}

Вам потрібна офіційна підтримка Ethereum? Перше, що вам слід знати, — Ethereum є децентралізованою системою. Це означає, що жодна централізована організація чи особа не володіє Ethereum, і через це не існує жодних офіційних каналів підтримки.

Розуміння децентралізованої природи Ethereum є життєво важливим, оскільки **будь-хто, хто стверджує, що є офіційною підтримкою Ethereum, імовірно, намагається вас обдурити!** Найкращий захист від шахраїв — це самоосвіта й серйозне ставлення до безпеки.

<DocLink href="/security/">
  Безпека Ethereum і запобігання шахрайству
</DocLink>

<DocLink href="/learn/">
  Вивчайте основи Ethereum
</DocLink>

Попри відсутність офіційної підтримки, багато груп, спільнот і проєктів у всій екосистемі Ethereum із радістю нададуть допомогу, і ви можете знайти багато корисної інформації та ресурсів на цій сторінці. Залишилися питання? Приєднуйтеся до [Discord-серверу ethereum.org](https://discord.gg/ethereum-org), і ми спробуємо допомогти.

## Поширені запитання {#faq}

### ETH надіслано не на той гаманець {#wrong-wallet}

Транзакція, надіслана на Ethereum, є незворотною. На жаль, якщо ви надіслали ETH на неправильний гаманець, неможливо повернути ці кошти. Жодна центральна організація чи особа не володіє Ethereum, а це означає, що ніхто не може скасовувати транзакції. Тому важливо завжди двічі перевіряти свої транзакції, перш ніж надіслати їх.

### Як я можу отримати Ethereum під час безплатної роздачі? Шахрайство з розіграшами {#giveaway-scam}

Роздачі Ethereum — це шахрайство, призначене для крадіжки ваших ефірів (ETH). Не спокушайтеся пропозиціями, які здаються занадто хорошими, щоб бути правдою, — якщо ви надішлете ефіри (ETH) на адресу роздачі, ви не отримаєте роздачу й не зможете повернути свої кошти.

[Докладніше про запобігання шахрайству](/security/#common-scams)

### Моя транзакція зависла {#stuck-transaction}

Транзакції в Ethereum іноді можуть заблокуватись, якщо ви вказали нижчу комісію за транзакцію, ніж потрібно через мережевий попит. Багато гаманців надають можливість повторно надіслати ту саму транзакцію з вищою комісією, щоб її було оброблено. Крім того, ви можете скасувати транзакцію, що очікує на розгляд, надіславши транзакцію на вашу власну адресу й використавши той самий одноразовий номер, що має транзакція в очікуванні.

[Як прискорити або скасувати незавершену транзакцію в MetaMask](https://metamask.zendesk.com/hc/en-us/articles/360015489251-How-to-speed-up-or-cancel-a-pending-transaction)

[Як скасувати незавершені транзакції Ethereum](https://info.etherscan.com/how-to-cancel-ethereum-pending-transactions/)

### Як видобувати Ethereum? Я хочу майнити Ethereum {#mining-ethereum}

Майнинг Ethereum уже неможливий. Майнінг було вимкнено, коли Ethereum перейшов від [доказу виконання роботи](/glossary/#pow) до [доказу частки](/glossary/#pos). Тепер замість майнерів в Ethereum з’явилися валідатори. Будь-хто може [стейкати](/glossary/#staking) ETH і отримувати винагороди за стейкінг за запуск програмного забезпечення валідатора для захисту мережі.

### Як стати стейкером або запустити валідатор? {#how-to-stake}

Щоб стати валідатором, необхідно стати стейкером 32 ETH у депозитному контракті Ethereum і встановити вузол валідатора. Докладніша інформація доступна на наших [сторінках про стейкінг](/staking) і на [стартовій платформі для стейкінгу](https://launchpad.ethereum.org/).

## Розробка dapp-застосунків {#building-support}

Цей процес може бути складним. Ось кілька орієнтованих на розробку ресурсів із досвідченими розробниками Ethereum, які з радістю допоможуть.

- [Alchemy University](https://university.alchemy.com/#starter_code)
- [Discord-сервер CryptoDevs](https://discord.com/invite/5W5tVb3)
- [Ethereum StackExchange](https://ethereum.stackexchange.com/)
- [Web3 University](https://www.web3.university/)
- [LearnWeb3](https://discord.com/invite/learnweb3)

Ви також можете знайти документацію та посібники з розробки в нашому розділі [ресурсів для розробників Ethereum](/developers/).

### Інструментарій {#dapp-tooling}

Чи стосується ваше запитання певного інструменту, проєкту чи бібліотеки? Більшість проєктів мають чат-сервери або форуми, призначені для підтримки.

Ось кілька популярних прикладів:

- [Solidity](https://gitter.im/ethereum/solidity)
- [ethers.js](https://discord.gg/6jyGVDK6Jx)
- [web3.js](https://discord.gg/GsABYQu4sC)
- [Hardhat](https://discord.gg/xtrMGhmbfZ)
- [Alchemy](http://alchemy.com/discord)
- [Tenderly](https://discord.gg/fBvDJYR)

## Запуск вузла {#node-support}

Якщо ви використовуєте вузол або валідатор, ось кілька спільнот, які допоможуть вам розпочати роботу.

- [Discord-сервер EthStaker](https://discord.gg/ethstaker)
- [EthStaker на Reddit](https://www.reddit.com/r/ethstaker)

Більшість команд, які створюють клієнти Ethereum, мають також спеціальні відкриті майданчики, де ви можете отримати підтримку й поставити запитання.

### Клієнти виконання {#execution-clients}

- [Geth](https://discord.gg/FqDzupGyYf)
- [Nethermind](https://discord.gg/YJx3pm8z5C)
- [Besu](https://discord.gg/p8djYngzKN)
- [Erigon](https://github.com/ledgerwatch/erigon/issues)
- [Reth](https://github.com/paradigmxyz/reth/discussions)

### Клієнти консенсусу {#consensus-clients}

- [Prysm](https://discord.gg/prysmaticlabs)
- [Nimbus](https://discord.gg/nSmEH3qgFv)
- [Lighthouse](https://discord.gg/cyAszAh)
- [Teku](https://discord.gg/7hPv2T6)
- [Lodestar](https://discord.gg/aMxzVcr)
- [Grandine](https://discord.gg/H9XCdUSyZd)

Ви також можете [дізнатися, як запустити вузол, тут](/developers/docs/nodes-and-clients/run-a-node/).
