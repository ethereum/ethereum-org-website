---
title: "Децентралізована наука (DeSci)"
description: "Огляд децентралізованих наук на Ethereum"
lang: uk
template: use-cases
emoji: ":microscope:"
sidebarDepth: 2
image: /images/future_transparent.png
alt: ""
summaryPoint1: "Глобальна, відкрита альтернатива сучасній науковій системі."
summaryPoint2: "Технологія, яка дає вченим змогу отримувати фінансування, проводити експерименти, ділитися даними, поширювати аналітику тощо."
summaryPoint3: "Засновано на русі за відкриту науку."
---

## Що таке децентралізована наука (DeSci)? {#what-is-desci}

Децентралізована наука (DeSci) — це рух, який має на меті побудувати громадську інфраструктуру для фінансування, створення, перевірки, кредитування, зберігання та поширення наукових знань на справедливій і рівноправній основі за допомогою стека [Web3](/glossary/#web3).

DeSci має на меті створити екосистему, у якій учені зацікавлені в тому, щоб відкрито ділитися своїми дослідженнями, й отримують нагороду за свою роботу, і водночас дають кожному змогу легко отримати доступ до досліджень і активно робити свій внесок у них. DeSci відтворює ідею, що наукові знання мають бути доступними всім і що процес наукових досліджень має бути прозорим. DeSci створює більш децентралізовану й розподілену модель наукових досліджень, роблячи її стійкішою до цензури й контролю з боку центральних органів влади. DeSci намагається створити середовище, у якому нові й нетрадиційні ідеї можуть процвітати, децентралізуючи доступ до фінансування, наукових інструментів і каналів зв’язку.

Децентралізована наука дозволяє використовувати більш різноманітні джерела фінансування (від [DAO](/glossary/#dao), [квадратичних пожертв](https://papers.ssrn.com/sol3/papers.cfm?abstract_id=2003531) до краудфандингу тощо), більш доступні дані та методи, а також стимулює відтворюваність.

### Хуан Бенет — Рух DeSci

<YouTube id="5ORvbCIW39o" />

## Як DeSci покращує науку {#desci-improves-science}

Неповний перелік ключових проблем у науці та те, як децентралізована наука може допомогти у розв’язанні цих проблем

| **Децентралізована наука**                                                                                                                     | **Традиційна наука**                                                                                                                                            |
| ---------------------------------------------------------------------------------------------------------------------------------------------- | --------------------------------------------------------------------------------------------------------------------------------------------------------------- |
| Розподіл коштів **визначається спільнотою** з використанням таких механізмів, як квадратичні пожертви або DAO.                 | Невеликі, закриті, **централізовані групи** контролюють розподіл коштів.                                                                        |
| Ви співпрацюєте з колегами з **усього світу** в динамічних командах.                                                           | Фінансові організації та ваші установи **обмежують** співпрацю.                                                                                 |
| Рішення про фінансування ухвалюються онлайн і **прозоро**. Досліджуються нові механізми фінансування.          | Рішення про фінансування ухвалюються з довгим часом очікування та **обмеженою прозорістю**. Існує мало механізмів фінансування. |
| Обмін лабораторними послугами стає простішим і прозорішим завдяки технології [Web3](/glossary/#web3).                          | Спільне використання лабораторних ресурсів часто є **повільним і непрозорим**.                                                                  |
| **Можна розробити нові моделі публікації**, що використовують примітиви Web3 для довіри, прозорості та універсального доступу. | Ви публікуєтеся через усталені шляхи, які часто визнають **неефективними, упередженими та експлуататорськими**.                                 |
| Ви можете **заробляти токени та репутацію за рецензування** робіт.                                                             | Ваша **робота з рецензування не оплачується**, що приносить користь комерційним видавцям.                                                       |
| **Ви володієте інтелектуальною власністю (ІВ)**, яку створюєте, і розповсюджуєте її на прозорих умовах.     | **Ваша установа володіє ІВ**, яку ви створюєте. Доступ до інтелектуальної власності не є прозорим.                              |
| **Спільний доступ до всіх досліджень**, включно з даними невдалих спроб, шляхом розміщення всіх етапів ончейн.                 | **Упередженість публікацій** означає, що дослідники з більшою ймовірністю діляться експериментами, які мали успішні результати.                 |

## Ethereum та DeSci {#ethereum-and-desci}

Децентралізована наукова система вимагає надійної безпеки, мінімальних грошових і транзакційних витрат, а також багатої екосистеми для розробки програм. Ethereum надає все необхідне для побудови децентралізованої наукової технології.

## Варіанти використання DeSci {#use-cases}

DeSci створює науковий інструментарій, який допоможе традиційним академічним установам увійти в цифровий світ. Нижче наведено приклади варіантів використання, які Web3 може запропонувати науковій спільноті.

### Публікація {#publishing}

Публікація наукової інформації є проблемною, оскільки нею керують видавництва, які покладаються на безоплатну працю вчених, рецензентів і редакторів для створення статей, але потім стягують непомірну плату за публікацію. Спільнота, яка зазвичай опосередковано оплачує роботу й витрати на публікацію через оподаткування, часто не може отримати доступ до тієї самої роботи, повторно не заплативши видавцеві. Загальна плата за публікацію окремих наукових праць часто сягає п’ятизначних сум (у доларах США), що підриває саму концепцію наукового знання як [суспільного блага](/glossary/#public-goods) та водночас приносить величезні прибутки невеликій групі видавців.

Існують безкоштовні платформи з відкритим доступом у вигляді серверів препринтів, [наприклад ArXiv](https://arxiv.org/). Однак на цих платформах відсутній контроль якості, [механізми захисту від атак Сивілли](/glossary/#anti-sybil) і, як правило, не відстежуються показники на рівні статей, а це означає, що вони зазвичай використовуються лише для оприлюднення роботи перед поданням традиційному видавцеві. SciHub також надає вільний доступ до опублікованих статей, але не законно, а лише після того, як видавці вже отримали свою оплату й загорнули роботу в суворе авторське право. Це створює критичну прогалину для доступних наукових робіт і даних із вбудованим механізмом легітимності й виборчою моделлю. Інструменти для побудови такої системи існують у Web3.

### Відтворюваність і повторюваність {#reproducibility-and-replicability}

Відтворюваність і повторюваність є основою якісного наукового відкриття.

- Відтворювані результати може бути досягнуто кілька разів поспіль тією самою командою з використанням тієї самої методології.
- Повторювані результати може бути досягнуто іншою групою з тими самими параметрами проведення експерименту.

Нові інструменти Web3 можуть забезпечити відтворюваність і повторюваність як основу для відкриттів. Ми можемо вплести якісну науку в технологічну тканину академічних кіл. Web3 надає можливість створювати [атестації](/glossary/#attestation) для кожного компонента аналізу: необроблених даних, обчислювального механізму та результату застосунку. Принадність консенсусних систем полягає в тому, що для підтримки цих компонентів створюється надійна мережа, кожен учасник мережі може нести відповідальність за відтворення обчислень і перевірку кожного результату.

### Фінансування {#funding}

Поточна стандартна модель фінансування науки полягає в тому, що окремі особи або групи вчених роблять письмові заявки в агенцію з фінансування. Невелика група довірених осіб оцінює заявки, а потім опитує кандидатів, перш ніж надати кошти невеликій частині заявників. Окрім створення «вузьких місць», що іноді призводить до **багаторічного очікування** між поданням заявки на грант і його отриманням, ця модель, як відомо, є дуже **вразливою до упереджень, особистих інтересів і політичних ігор** в експертній комісії.

Дослідження показали, що комісії з розгляду грантів погано виконують свої функції щодо відбору високоякісних пропозицій, оскільки ті самі пропозиції, подані до різних комісій, мають дуже різні результати розгляду. Оскільки фінансування стало обмеженішим, його сконцентровано в меншому колі досвідченіших дослідників з більш консервативними інтелектуальними проєктами. Це призвело до створення гіперконкурентного фінансового ландшафту, укріплюючи негативні стимули та пригнічуючи інновації.

Web3 має потенціал розірвати цю несправну модель фінансування, експериментуючи з різними моделями стимулювання, розробленими DAO та Web3 загалом. [Ретроактивне фінансування суспільних благ](https://medium.com/ethereum-optimism/retroactive-public-goods-funding-33c9b7d00f0c), [квадратичне фінансування](https://papers.ssrn.com/sol3/papers.cfm?abstract_id=2003531), [управління DAO](https://www.antler.co/blog/daos-and-web3-governance-the-promise-implications-and-challenges-ahead) та [токенізовані структури стимулювання](https://cdixon.org/2017/05/27/crypto-tokens-a-breakthrough-in-open-network-design) — ось деякі з інструментів Web3, які можуть кардинально змінити фінансування науки.

### Володіння ІВ та її розвиток {#ip-ownership}

Інтелектуальна власність (ІВ) є великою проблемою в традиційній науці: від того, що вона застрягла в університетах або залишається не використаною в біотехнологічних компаніях, до того, що її важко оцінити. Однак володіння цифровими активами (наприклад, науковими даними чи статтями) — це те, з чим Web3 винятково добре справляється за допомогою [невзаємозамінних токенів (NFT)](/glossary/#nft).

Так само як NFT можуть передавати дохід від майбутніх транзакцій початковому творцю, ви можете встановити прозорі ланцюжки атрибуції вартості для винагороди дослідників, управлінських органів (наприклад, DAO) або навіть суб'єктів, чиї дані збираються.

[IP-NFT](https://medium.com/molecule-blog/ip-nfts-for-researchers-a-new-biomedical-funding-paradigm-91312d8d92e6) також можуть функціонувати як ключ до децентралізованого сховища даних проведених дослідницьких експериментів і підключатися до фінансіалізації NFT та [DeFi](/glossary/#defi) (від фракціонування до пулів кредитування й оцінки вартості). Це також дає змогу нативним ончейн-сутностям, як-от DAO, наприклад [VitaDAO](https://www.vitadao.com/), проводити дослідження безпосередньо ончейн.
Поява непередаваних [токенів «із прив’язкою до душі»](https://vitalik.eth.limo/general/2022/01/26/soulbound.html) також може відіграти важливу роль у DeSci, дозволяючи людям підтверджувати свій досвід і кваліфікацію, пов’язані з їхньою адресою Ethereum.

### Зберігання, доступ та архітектура даних {#data-storage}

За допомогою шаблонів Web3 наукові дані можна зробити значно доступнішими, а розподілені сховища дають змогу зберегти результати дослідження в разі катастрофічних подій.

Стартовою точкою повинна бути система, доступна будь-якому децентралізованому ідентифікатору, який має відповідні перевірені облікові дані. Це дає змогу надійно реплікувати конфіденційні дані довіреними сторонами, що забезпечує резервування та стійкість до цензури, відтворення результатів і навіть можливість співпраці кількох сторін і додавання нових даних до набору даних. Методи конфіденційних обчислень, як-от [compute-to-data](https://7wdata.be/predictive-analytics/compute-to-data-using-blockchain-to-decentralize-data-science-and-ai-with-the-ocean-protocol), надають альтернативні механізми доступу до реплікації необроблених даних, створюючи довірені дослідницькі середовища для найбільш чутливих даних. Довірені дослідницькі середовища були [згадані NHS](https://medium.com/weavechain/whats-in-store-for-the-future-of-healthcare-data-b6398745fbbb) як перспективне рішення для конфіденційності даних і співпраці, що створює екосистему, де дослідники можуть безпечно працювати з даними на місці, використовуючи стандартизовані середовища для обміну кодом і практиками.

Гнучкі рішення Web3 підтримують вищеописані сценарії та створюють основу для дійсно відкритої науки, де дослідники можуть створювати громадські блага без обмежень щодо доступу чи оплати. Рішення публічних даних Web3, як-от IPFS, Arweave і Filecoin, є оптимізованими для децентралізації. Наприклад, dClimate забезпечує універсальний доступ до кліматичних і погодних даних, зокрема даних із метеостанцій і прогностичних кліматичних моделей.

## Долучайтеся {#get-involved}

Досліджуйте проєкти та приєднуйтесь до спільноти DeSci.

- [DeSci.Global: календар глобальних подій і зустрічей](https://desci.global)
- [Blockchain for Science в Telegram](https://t.me/BlockchainForScience)
- [Molecule: фінансуйте та отримуйте фінансування для своїх дослідницьких проєктів](https://www.molecule.xyz/)
- [VitaDAO: отримуйте фінансування за угодами про спонсоровані дослідження довголіття](https://www.vitadao.com/)
- [ResearchHub: публікуйте наукові результати та спілкуйтеся з колегами](https://www.researchhub.com/)
- [dClimate API: запитуйте кліматичні дані, зібрані децентралізованою спільнотою](https://www.dclimate.net/)
- [DeSci Foundation: конструктор інструментів для публікацій DeSci](https://descifoundation.org/)
- [DeSci.World: єдиний майданчик для користувачів, щоб переглядати та взаємодіяти з децентралізованою наукою](https://desci.world)
- [OceanDAO: фінансування науки, пов’язаної з даними, під управлінням DAO](https://oceanprotocol.com/)
- [Opscientia: відкриті робочі процеси децентралізованої науки](https://opsci.io/research/)
- [Bio.xyz: отримайте фінансування для свого біотех-DAO або проєкту DeSci](https://www.bio.xyz/)
- [Fleming Protocol: економіка даних із відкритим кодом, що стимулює спільні біомедичні відкриття](http://flemingprotocol.io/)
- [Active Inference Institute](https://www.activeinference.org/)
- [IdeaMarkets: забезпечення децентралізованої наукової достовірності](https://ideamarket.io/)
- [DeSci Labs](https://www.desci.com/)
- [ValleyDAO: відкрита глобальна спільнота, що пропонує фінансування та трансляційну підтримку досліджень у галузі синтетичної біології](https://www.valleydao.bio)
- [Cerebrum DAO: пошук і підтримка рішень для покращення здоров’я мозку та запобігання нейродегенерації](https://www.cerebrumdao.com/)
- [CryoDAO: фінансування проривних досліджень у галузі кріоконсервації](https://www.cryodao.org)
- [Elata: впливайте на майбутнє психіатричної медицини](https://www.elata.bio/)

Ми вітаємо пропозиції щодо нових проєктів для додавання до списку. Щоб почати, ознайомтеся з нашою [політикою розміщення проєктів](/contributing/adding-desci-projects/)!

## Для подальшого читання {#further-reading}

- [DeSci Wiki від Jocelynn Pearl та Ultrarare](https://docs.google.com/document/d/1aQC6zn-eXflSmpts0XGE7CawbUEHwnL6o-OFXO52PTc/edit#)
- [Посібник з децентралізованої біотехнології від Jocelynn Pearl для a16z future](https://future.a16z.com/a-guide-to-decentralized-biotech/)
- [Аргументи на користь DeSci](https://gitcoin.co/blog/desci-the-case-for-decentralised-science/)
- [Посібник з DeSci](https://future.com/what-is-decentralized-science-aka-desci/)
- [Ресурси з децентралізованої науки](https://www.vincentweisser.com/desci)
- [Біофармацевтичні IP-NFT від Molecule — технічний опис](https://www.molecule.xyz/blog/molecules-biopharma-ip-nfts-a-technical-description)
- [Побудова наукових систем, що не потребують довіри, автор Jon Starr](https://medium.com/@jringo/building-systems-of-trustless-science-1cd2d072f673)
- [Paul Kohlhaas — DeSci: майбутнє децентралізованої науки (подкаст)](https://anchor.fm/andrew-steinwold/episodes/Paul-Kohlhaas---DeSci-The-Future-of-Decentralized-Science---Zima-Red-ep-117-e1h683a)
- [Онтологія активного висновку для децентралізованої науки: від ситуативного осмислення до епістемічних спільнот](https://zenodo.org/record/6320575)
- [DeSci: майбутнє досліджень, автор Samuel Akinosho](https://lucidsamuel.medium.com/desci-the-future-of-research-b76cfc88c8ec)
- [Фінансування науки (Епілог: DeSci та нові криптографічні примітиви), автор Nadia](https://nadia.xyz/science-funding)
- [Децентралізація кардинально змінює розробку ліків](https://medium.com/id-theory/decentralisation-is-disrupting-drug-development-28b5ba5d447f)
- [Що таке DeSci — децентралізована наука?](https://usadailytimes.com/2022/09/12/what-is-desci-decentralized-science/)

### Відео {#videos}

- [Що таке децентралізована наука?](https://www.youtube.com/watch?v=-DeMklVWNdA)
- [Розмова між Віталіком Бутеріним і вченим Обрі де Греєм про перетин досліджень довголіття та криптовалют](https://www.youtube.com/watch?v=x9TSJK1widA)
- [Наукове видавництво зламано. Чи може Web3 це виправити?](https://www.youtube.com/watch?v=WkvzYgCvWj8)
- [Juan Benet — DeSci, незалежні лабораторії та великомасштабна наука про дані](https://www.youtube.com/watch?v=zkXM9H90g_E)
- [Sebastian Brunemeier — як DeSci може трансформувати біомедичні дослідження та венчурний капітал](https://www.youtube.com/watch?v=qB4Tc3FcVbM)
- [Paige Donner — інструменти для відкритої науки з Web3 і блокчейном](https://www.youtube.com/watch?v=nC-2QWQ-lgw&t=17s)
