---
title: The Merge
description: Дізнайтеся про злиття — коли головна мережа Ethereum прийняла модель доказу частки.
lang: uk
template: upgrade
image: /images/upgrades/merge.png
alt:
summaryPoint1: Головна мережа Ethereum використовує доказ частки володіння, але це не завжди було так.
summaryPoint2: Терміном "злиття" назвали перехід від оригінального механізму доказу виконання роботи до доказу частки володіння.
summaryPoint3: Злиття означає об’єднання оригінальної головної мережі Ethereum з окремим блокчейном на основі доказу частки володіння Beacon Chain, після чого вони стали єдиним ланцюжком.
summaryPoint4: Злиття знизило енергоспоживання Ethereum приблизно на 99,95 %.
---

<UpgradeStatus isShipped dateKey="page-upgrades:page-upgrades-beacon-date">
  Злиття було виконано 15 вересня 2022 року. Ця дія завершила перехід Ethereum на механізм консенсусу "доказ частки володіння", офіційно затвердивши відмову від доказу виконання роботи й скоротивши енергоспоживання приблизно на 99,95 %.
</UpgradeStatus>

## Для позначення чого вживався термін «The Merge»? {#what-is-the-merge}

The Merge — це об'єднання початкового виконавчого рівня Ethereum (головної мережі, яка існує з [генезису](/ethereum-forks/#frontier)) з новим рівнем консенсусу на основі доказу частки — Beacon Chain. Завдяки цьому зникла потреба в майнінгу, за якого витрачається багато енергії, і з’явилася можливість захищати мережу за допомогою стейкінгу ETH. Це був захопливий етап реалізації бачення Ethereum: перехід на вищий рівень масштабованості, безпеки та екологічності.

<MergeInfographic />

Спочатку [Beacon Chain](/roadmap/beacon-chain/) постачався окремо від [головної мережі](/glossary/#mainnet). Головна мережа Ethereum з усіма обліковими записами, балансами, смартконтрактами та станом блокчейну й надалі захищалася за моделлю підтвердження роботи, навіть під час паралельного функціонування Beacon Chain за моделлю доказу частки. У процесі The Merge ці дві системи нарешті об’єдналися, і модель підтвердження роботи остаточно було замінено на модель доказу частки.

Уявіть, що мережа Ethereum — це космічний корабель, який запустили, коли він був не зовсім готовий до польоту в космос. За допомогою Beacon Chain спільноті вдалося побудувати новий двигун і міцніший корпус. Після ретельного тестування настав час замінити старий двигун новим, не перериваючи політ. У результаті наш корабель отримав новий ефективніший двигун, завдяки чому зумів подолати значно більшу кількість світлових років і кинути виклик всесвіту.

## Злиття з головною мережею {#merging-with-mainnet}

Захист головної мережі Ethereum від її створення до об’єднання (The Merge) забезпечувала модель підтвердження роботи. Це дало змогу створити в липні 2015 року блокчейн Ethereum, до якого ми всі звикли, зі знайомими функціями — транзакціями, смартконтрактами, обліковими записами тощо.

Протягом усього існування Ethereum розробники готувалися до неминучого переходу з моделі підтвердження роботи на доказ частки. 1 грудня 2020 року було створено Beacon Chain — окремий блокчейн, що функціонував паралельно з головною мережею.

Спочатку транзакції головної мережі не оброблялися Beacon Chain. Натомість консенсус досягався на власному стані блокчейну за узгодження активних валідаторів і балансів їхніх облікових записів. Після ґрунтовного тестування настав час для досягнення консенсусу в Beacon Chain на основі реальних даних. Після The Merge блокчейн Beacon Chain став знаряддям досягнення консенсусу для всіх мережевих даних, включно з транзакціями виконавчого рівня та балансами облікових записів.

Процес The Merge став офіційним переходом на використання Beacon Chain як знаряддя виробництва блоків. Для виробництва чинних блоків більше не застосовується майнінг. Натомість валідатори доказу частки прийняли цю роль і зараз відповідають за обробку чинності всіх транзакцій і пропонування блоків.

Під час The Merge не було втрачено жодної частини історії. Під час об’єднання головної мережі та Beacon Chain відбулося також об’єднання всієї історії транзакцій Ethereum.

<Alert variant="update">
<AlertContent>
<AlertDescription>
Перехід до доказу частки змінив спосіб випуску ether. Дізнайтеся більше про [випуск ether до та після The Merge](/roadmap/merge/issuance/).
</AlertDescription>
</AlertContent>
</Alert>

### Користувачі та власники {#users-holders}

**Настання The Merge нічого не змінило для власників і користувачів.**

_Варто повторити_: як користувачу або власнику ETH чи будь-яких інших цифрових активів в Ethereum, а також як стейкеру, який не є оператором вузла, **вам не потрібно нічого робити зі своїми коштами або гаманцем, щоб підготуватися до The Merge.** ETH — це просто ETH. Немає ні «старих ETH» чи «нових ETH», ні «ETH1» чи «ETH2», а гаманці працюватимуть так само, як і до The Merge. Якщо хтось говорить вам протилежне, то це, найімовірніше, шахраї.

Попри відмову від моделі підтвердження роботи, уся історія Ethereum від моменту створення залишилася недоторканою та незміненою через перехід на доказ частки. Усі кошти, що були у вашому гаманці до The Merge, будуть доступними й після об’єднання. **Для оновлення вам не потрібно нічого робити.**

[Докладніше про безпеку Ethereum](/security/#eth2-token-scam)

### Оператори вузлів і розробники dApp {#node-operators-dapp-developers}

<ExpandableCard
title="Оператори стейкінг-вузлів і провайдери"
contentPreview="Якщо ви стейкер, який керує власним вузлом, або провайдер інфраструктури вузлів, є кілька речей, про які вам потрібно знати після The Merge."
id="staking-node-operators">

Ключові дії:

1. Запустіть _обидва_ клієнти: консенсус-клієнт і клієнт-виконавець. Після The Merge сторонні кінцеві точки для отримання даних виконання більше не працюватимуть.
2. Автентифікуйте клієнтів-виконавців і консенсус-клієнтів за допомогою спільного секрету JWT, щоб вони могли безпечно обмінюватися даними.
3. Задайте адресу отримувача комісії, щоб отримувати зароблені чайові або максимальні суми, які можна добути (MEV), за транзакцію.

Якщо не виконати перші дві наведені вище дії, ваш вузол відображатиметься зі статусом «офлайн», поки не буде синхронізовано й автентифіковано обидва рівні.

Якщо не задати отримувача комісії, ваш валідатор однаково працюватиме як зазвичай, але ви не отримуватимете неспалювані чайові комісій і максимальні суми, що можна добути (MEV), які ви б могли заробляти в запропонованих вашим валідатором блоках. </ExpandableCard>

<ExpandableCard
title="Оператори невалідуючих вузлів і провайдери інфраструктури"
contentPreview="Якщо ви керуєте невалідуючим вузлом Ethereum, найважливішою зміною, яку принесло The Merge, стала вимога запускати клієнти як для рівня виконання, так і для рівня консенсусу."
id="node-operators">

До моменту The Merge клієнта-виконавця (як-от Geth, Erigon, Besu або Nethermind) було достатньо для отримання, належної валідації та поширення блоків, що передаються мережею. _Після The Merge_ чинність транзакцій у межах навантаження виконання тепер також залежить від чинності блока консенсусу, що міститься в ньому.

У підсумку цілий вузол Ethereum тепер вимагає і клієнта-виконавця, і консенсус-клієнта. Ці два клієнти співпрацюють за допомогою нового інтерфейсу Engine API. Engine API вимагає автентифікації за допомогою секрету JWT, що надається для обох клієнтів і гарантує безпечний обмін даними.

Ключові дії:

- Установіть консенсус-клієнт на додаток до клієнта виконання
- Автентифікуйте клієнтів-виконавців і консенсус-клієнтів за допомогою спільного секрету JWT, щоб вони могли безпечно обмінюватися даними.

Якщо не виконати наведені вище дії, ваш вузол відображатиметься зі статусом «офлайн», поки не буде синхронізовано й автентифіковано обидва рівні.

</ExpandableCard>

<ExpandableCard
title="Розробники dApp і смартконтрактів"
contentPreview="The Merge було розроблено так, щоб мати мінімальний вплив на розробників смартконтрактів і dApp."
id="developers">

Злиття супроводжувалося змінами у консенсусі, зокрема змінилися:

<ul>
  <li>структура блоків</li>
  <li>таймінг слотів/блоків</li>
  <li>операційний код</li>
  <li>джерела випадковості в ланцюжку</li>
  <li>концепція <em>безпечної голови</em> і <em>завершених блоків</em></li>
</ul>

Щоб дізнатися більше, перегляньте цю публікацію Тіма Бейко на тему <a href="https://blog.ethereum.org/2021/11/29/how-the-merge-impacts-app-layer/">Як злиття впливає на прикладний рівень Ethereum</a>.

</ExpandableCard>

## The Merge та енергоспоживання {#merge-and-energy}

Злиття ознаменувало кінець proof-of-work Ethereum і розпочало еру більш стійкого, екологічного Ethereum. Споживання енергії мережею Ethereum знизилося приблизно на 99,95 %, завдяки чому Ethereum вважається екологічним блокчейном. Дізнайтеся більше про [енергоспоживання Ethereum](/energy-consumption/).

## The Merge та масштабування {#merge-and-scaling}

The Merge також підготувало основу для подальших оновлень масштабованості, неможливих за використання механізму підтвердження роботи, наблизивши Ethereum на один крок до досягнення повного масштабу, безпеки та сталості, до яких прагне [його дорожня карта](/roadmap/).

## Хибні уявлення про The Merge {#misconceptions}

<ExpandableCard
title="Хибне уявлення: &quot;Для запуску вузла потрібно застейкати 32 ETH&quot;"
contentPreview="Неправда. Будь-хто може вільно синхронізувати власну самостійно перевірену копію Ethereum (тобто, запустити вузол). ETH не потрібні — ні до The Merge, ні після The Merge, ніколи.">

Існує два типи вузлів Ethereum: вузли, які можуть пропонувати блоки, і вузли, які цього не можуть.

Вузли, що пропонують блоки, становлять невелику частину від загальної кількості вузлів у мережі Ethereum. До цієї категорії належать вузли для майнінгу, що працюють за моделлю підтвердження роботи (PoW), і вузли валідаторів, що працюють за моделлю доказу частки (PoS). Ця категорія потребує використання економічних ресурсів (як-от потужність хешування графічного процесора за моделі підтвердження роботи або стейкінг ETH за моделі доказу частки) в обмін на можливість час від часу пропонувати наступний блок і здобувати винагороди від протоколу.

Інші вузли в мережі (тобто більшість вузлів) не потребують використання економічних ресурсів, які перевершують комп’ютер споживчого класу з доступним об’ємом пам’яті 1–2 ТБ і підключенням до Інтернету. Ці вузли не пропонують блоки, але все одно відіграють важливу роль у забезпеченні захисту мережі та стежать за всіма пропозиціями блоків, відокремлюючи нові блоки та підтверджуючи їх чинність за появи відповідно до правил консенсусу мережі. Якщо блок чинний, вузол і далі поширює його в мережі. Якщо з якої-небудь причини блок не є чинним, вузлове програмне забезпечення не сприйматиме його чинним і припинить його поширення.

Вузол, який не створює блоків, може працювати за будь-яким механізмом консенсусу (доказ виконання роботи або доказ частки володіння); <em>настійно рекомендуємо</em> запустити його всім користувачам, які мають засоби для цього. Запуск вузла є надзвичайно цінним для Ethereum і надає додаткові переваги будь-якій особі, яка його запускає, як-от підвищений рівень безпеки, конфіденційності й протидії цензурі.

Можливість будь-якої людини запустити власний вузол <em>абсолютно необхідна</em> для підтримки децентралізації мережі Ethereum.

[Детальніше про запуск власного вузла](/run-a-node/)

</ExpandableCard>

<ExpandableCard
title="Хибне уявлення: &quot;The Merge не зменшило плату за газ&quot;"
contentPreview="Неправда. The Merge було зміною механізму консенсусу, а не розширенням пропускної здатності мережі, і ніколи не мало на меті зниження плати за газ.">

Комісії на газ — це результат попиту мережі, пов’язаного з її потужністю. Після виконання The Merge модель підтвердження роботи було замінено на модель доказу частки для консенсусу, але це не викликало значних змін жодних параметрів, які безпосередньо впливають на потужність або пропускну здатність мережі.

Завдяки <a href="https://ethereum-magicians.org/t/a-rollup-centric-ethereum-roadmap/4698">дорожній карті, орієнтованій на rollup'и</a>, зусилля зосереджені на масштабуванні активності користувачів на [рівні 2](/layer-2/), водночас головна мережа рівня 1 стає безпечним децентралізованим розрахунковим рівнем, оптимізованим для зберігання даних rollup'ів, щоб допомогти зробити rollup-транзакції експоненційно дешевшими. Перехід на доказ частки володіння є важливою передумовою для цього. [Детальніше про газ і комісії.](/developers/docs/gas/)

</ExpandableCard>

<ExpandableCard
title="Хибне уявлення: &quot;The Merge значно прискорило транзакції&quot;"
contentPreview="Неправда. Хоча деякі незначні зміни існують, швидкість транзакцій на рівні 1 переважно така ж, як і до The Merge.">
«Швидкість» транзакції можна виміряти кількома способами, включно з часом на включення в блок і часом до фіналізації. Обидва ці параметри зазнають невеликих змін, непомітних для користувачів.

Раніше, за використання моделі підтвердження роботи, метою було запускати нові блоки з інтервалом приблизно 13,3 секунди. За використання моделі доказу частки слоти з’являються з чітким інтервалом 12 секунд; кожен слот є можливістю для валідатора опублікувати блок. Більшість слотів мають блоки, але це необов’язкова умова (тобто валідатор може перебувати в офлайн-режимі). За використання моделі доказу частки блоки створюються на приблизно 10 % частіше, ніж за використання моделі підтвердження роботи. Ця зміна досить незначна, і користувачі навряд чи її помітять.

З моделлю доказу частки було впроваджено концепцію завершення транзакцій, якої раніше не існувало. За використання моделі підтвердження роботи змінювати блок стає все складніше з кожним добутим блоком поверх транзакції, але ця можливість ніколи не зникає повністю. За використання моделі доказу частки блоки групуються в епохи (проміжки в 6,4 хвилини містять 32 можливості створення блоків), щодо яких голосують валідатори. Коли завершується епоха, валідатори голосують, чи можна вважати її «правомірною». Якщо валідатори погоджуються визнати епоху правомірною, вона завершується під час наступної епохи. Скасування фіналізованих транзакцій є економічно нежиттєздатним, оскільки для цього потрібно було б отримати та спалити понад одну третину від загальної кількості застейканих ETH.

</ExpandableCard>

<ExpandableCard
title="Хибне уявлення: &quot;The Merge увімкнуло виведення коштів зі стейкінгу&quot;"
contentPreview="Неправда, але згодом виведення коштів зі стейкінгу увімкнули завдяки оновленню Shanghai/Capella.">

Після злиття стейкери мали доступ лише до чайових і MEV, зароблених у результаті пропозиції блоків. Ці винагороди зараховуються на нестейкінговий рахунок, який контролюється валідатором (<em>одержувачем комісії</em>), і стають доступними негайно. Ці винагороди є окремими від протокольних винагород за виконання обов’язків валідатора.

Після оновлення мережі Shanghai/Capella стейкери можуть призначати <em>адресу</em> для автоматичного виведення будь-якого надлишкового балансу стейкінгу (понад 32 ETH із винагород протоколу). Це оновлення також дозволило валідатору розблокувати та отримати весь баланс після виходу з мережі.

[Докладніше про виведення коштів зі стейкінгу](/staking/withdrawals/)

</ExpandableCard>

<ExpandableCard
title="Хибне уявлення: &quot;Тепер, коли The Merge завершено, а виведення коштів увімкнено, стейкери можуть вийти всі одночасно&quot;"
contentPreview="Неправда. Виходи валідаторів обмежені за швидкістю з міркувань безпеки.">
Оскільки оновлення Shanghai/Capella увімкнуло виведення коштів, валідатори зацікавлені виводити свій баланс стейкінгу понад 32 ETH, адже ці кошти не приносять дохідності та є заблокованими. Залежно від річної відсоткової ставки (APR), що визначається загальною кількістю ETH у стейкінгу, вони можуть бути зацікавлені отримати весь баланс або розмістити в стейкінгу ще більше коштів, використовуючи винагороди, щоб заробити більше.

Важливе застереження: протокол обмежує швидкість повного виходу валідаторів, за епоху (кожні 6,4 хвилини) може вийти лише певна кількість валідаторів. Цей ліміт коливається залежно від кількості активних валідаторів: приблизно 0,33% від загальної кількості валідаторів можуть вийти з мережі за один день.

Це запобігає масовому виведенню коштів зі стейкінгу. Крім того, це не дозволяє потенційному зловмиснику з доступом до значної частини загальної кількості ETH у стейкінгу вчинити злочин і вийти/вивести весь баланс валідатора в ту саму епоху, перш ніж протокол зможе застосувати штраф у вигляді слешингу.

Річна процентна ставка також навмисно динамічна, що дозволяє ринку стейкерів збалансувати ціну, яку вони хочуть отримувати за захист мережі. Якщо ціна занизька, валідатори виходитимуть зі швидкістю, обмеженою протоколом. Поступово це підвищить річну відсоткову ставку для всіх, хто залишиться, а також заохочуватиме приєднатися нових стейкерів або повернутися старих. </ExpandableCard>

## Що сталося з Eth2? {#eth2}

Термін «Eth2» більше не використовуватиметься. Після об’єднання «Eth1» і «Eth2» в єдиний ланцюг більше немає потреби у двох окремих мережах — є тільки Ethereum.

Щоб обмежити плутанину, спільнота оновила ці терміни:

- «Eth1» тепер означає «виконавчий рівень», який обробляє транзакції та виконання.
- «Eth2» тепер означає «рівень консенсусу», який обробляє консенсус доказу частки.

Ці оновлення термінології змінюють лише правила найменування; це не впливає на цілі або план розвитку Ethereum.

[Дізнайтеся більше про перейменування «Eth2»](https://blog.ethereum.org/2022/01/24/the-great-eth2-renaming/)

## Зв'язок між оновленнями {#relationship-between-upgrades}

Усі оновлення Ethereum певним чином пов’язані. Тож підсумуймо, як процес The Merge пов’язаний з іншими оновленнями.

### The Merge та Beacon Chain {#merge-and-beacon-chain}

The Merge — це офіційне визнання Beacon Chain як нового рівня консенсусу стосовно оригінального виконавчого рівня головної мережі. Після The Merge валідатори призначені для захисту головної мережі Ethereum, а майнінг за допомогою [підтвердження роботи](/developers/docs/consensus-mechanisms/pow/) більше не є дійсним засобом створення блоків.

Натомість блоки пропонуються вузлами валідації, які мають виставлені ETH, в обмін на право брати участь у консенсусі. Ці оновлення готують підґрунтя для майбутніх оновлень масштабованості, зокрема сегментування.

<ButtonLink href="/roadmap/beacon-chain/">
  Beacon Chain
</ButtonLink>

### The Merge та оновлення Shanghai {#merge-and-shanghai}

Щоб спростити й максимізувати фокус на успішному переході до моделі доказу частки, оновлення The Merge не містить певних очікуваних функцій, як-от можливості знімати виставлені ETH. Цю функцію було включено в оновлення Shanghai/Capella.

Для тих, кому цікаво, дізнайтеся більше про те, [що відбувається після The Merge](https://youtu.be/7ggwLccuN5s?t=101), з презентації Віталіка на заході ETHGlobal у квітні 2021 року.

### The Merge та шардинг {#merge-and-data-sharding}

Спочатку план полягав у роботі над сегментуванням до The Merge, щоб розв’язати проблему масштабованості. Однак унаслідок буму на рішення для масштабування рівня 2 пріоритетом став спочатку перехід із моделі підтвердження роботи на модель доказу частки.

Плани щодо сегментування стрімко розвиваються. Але з огляду на зростання й успішність технологій рівня 2 для масштабування виконання транзакцій, плани щодо сегментування змістилися: тепер на меті пошук найоптимальнішого способу розділити тягар зберігання стиснутих даних викликів від контрактів зведення, що забезпечить можливість для швидкого зростання потужності мережі. Це не було б можливим без попереднього переходу на модель доказу частки.

<ButtonLink href="/roadmap/danksharding/">
  Шардинг
</ButtonLink>

## Для подальшого читання {#further-reading}

<MergeArticleList />

<QuizWidget quizKey="merge" />
