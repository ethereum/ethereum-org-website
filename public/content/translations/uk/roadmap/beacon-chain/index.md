---
title: Beacon Chain
description: Дізнайтеся про Beacon Chain — оновлення, за якого платформа Ethereum перейшла на модель доказу частки.
lang: uk
template: upgrade
image: /upgrades/core.png
alt: 
summaryPoint1: Запуск Beacon Chain приніс в екосистему Ethereum модель доказу частки.
summaryPoint2: У вересні 2022 року здійснено об’єднання з оригінальним ланцюгом Ethereum, що працював за моделлю підтвердження роботи.
summaryPoint3: З Beacon Chain у системі з’явився протокол логіки консенсусу та поширення блоків, який наразі захищає Ethereum.
---

<UpgradeStatus isShipped dateKey="page-upgrades:page-upgrades-beacon-date">
  Beacon Chain було запущено 1 грудня 2020 року, а модель доказу частки стала офіційним механізмом консенсусу Ethereum після оновлення The Merge, яке відбулося 15 вересня 2022 року.
</UpgradeStatus>

## Що таке Beacon Chain? {#what-is-the-beacon-chain}

Beacon Chain — назва оригінального блокчейну з моделлю доказу частки, який було запущено у 2020 році. Його було створено для забезпечення стабільної та екологічної роботи логіки консенсусу з моделлю доказу частки, перш ніж її буде впроваджено в головній мережі Ethereum. Тому він функціонував паралельно з оригінальною мережею Ethereum із підтвердженням роботи. Для переходу Ethereum із моделі підтвердження роботи на модель доказу частки потрібно було навчити Beacon Chain приймати транзакції від оригінального ланцюга Ethereum, групувати їх у блоки й організовувати в блокчейн за допомогою механізму консенсусу на основі доказу частки. Водночас оригінальні клієнти Ethereum вимкнули майнінг і логіку консенсусу та поширення блоків, передавши всі ці функції в Beacon Chain. Ця подія мала назву [The Merge](/roadmap/merge/). Після The Merge більше немає двох блокчейнів, лишився лише один ланцюг Ethereum із моделлю доказу частки.

## Що відбулося після запуску Beacon Chain? {#what-does-the-beacon-chain-do}

Назва «Beacon Chain» застосовувалася до реєстру облікових записів, що моніторили та координували мережу [стейкерів](/staking/) Ethereum, перш ніж вони почали валідувати справжні транзакції Ethereum. Він не обробляв транзакції та не керував роботою смартконтрактів.

Цей блокчейн запровадив механізм консенсусу (або «рівень консенсусу»), що замінив майнінг, який проводився в Ethereum за використання моделі підтвердження роботи, і це призвело до багатьох важливих покращень.

Beacon Chain був необхідним компонентом для [безпеки, екологічності й масштабування Ethereum, які ми маємо сьогодні](/roadmap/vision/).

## Вплив Beacon Chain {#beacon-chain-features}

### Про стейкінг {#introducing-staking}

Завдяки Beacon Chain в Ethereum з’явилася модель [доказу частки](/developers/docs/consensus-mechanisms/pos/). Це дає змогу захищати Ethereum і допомагає валідаторам заробляти більше ETH у процесі. На практиці процес стейкінгу передбачає виставляння ETH для активації програмного забезпечення валідатора. Стейкер запускає програмне забезпечення, що створює нові блоки в ланцюгу та здійснює їх валідацію.

Стейкінг виконує функцію, схожу на ту, яку мав [майнінг](/developers/docs/mining/), але ці процеси відрізняються в багатьох аспектах. Майнінг потребував високих попередніх витрат, як-от потужного апаратного забезпечення та великої кількості енергії, що призвело до економії масштабів і просування централізації. Майнінг також не вимагав фіксування додаткових активів, що обмежувало здатність протоколу карати зловмисників після атак.

Завдяки переходу на модель доказу частки мережа Ethereum стала набагато безпечнішою та більш децентралізованою, як порівняти з періодом використання моделі підтвердження роботи. Що більше людей беруть участь у мережі, то більш децентралізованою та захищеною від атак вона стає.

<InfoBanner emoji=":money_bag:">
  Якщо ви хочете стати валідатором і допомагати захистити Ethereum, <a href="/staking/">дізнайтеся більше про стейкінг</a>.
</InfoBanner>

### Налаштування для сегментування {#setting-up-for-sharding}

З моменту об’єднання Beacon Chain і оригінальної головної мережі Ethereum спільнота Ethereum почала шукати способи масштабування мережі.

Перевага моделі доказу частки — наявність реєстру всіх затверджених генераторів блоків, доступ до якого можна отримати в будь-який момент, з частками у вигляді ETH. Цей реєстр формує підґрунтя для здатності розділяти й володарювати, водночас надійно розподіляючи конкретні зобов’язання в мережі.

Це зобов’язання суперечить моделі підтвердження роботи, коли в майнерів немає обов’язків перед мережею: вони можуть припинити майнінг і відразу повністю вимкнути програмне забезпечення вузла без жодних наслідків для себе. Немає також реєстру відомих пропозицій блоків і надійного та безпечного способу розділяти зобов’язання в мережі.

[Докладніше про сегментування](/roadmap/danksharding/)

## Зв’язок між оновленнями {#relationship-between-upgrades}

Усі оновлення Ethereum певним чином пов’язані. Тож пояснимо, як Beacon Chain впливає на інші оновлення.

### Beacon Chain і The Merge {#merge-and-beacon-chain}

Спочатку блокчейн Beacon Chain існував окремо від головної мережі Ethereum, але у 2022 році вони об’єдналися.

<ButtonLink to="/roadmap/merge/">
  Об’єднання
</ButtonLink>

### Сегменти даних і Beacon Chain {#shards-and-beacon-chain}

Сегментування можливо безпечним чином запровадити в екосистемі Ethereum лише за використання механізму консенсусу на основі доказу частки. З Beacon Chain з’явився стейкінг, що «об’єднався» з головною мережею та дав можливість застосовувати сегментування для подальшого масштабування Ethereum.

<ButtonLink to="/roadmap/danksharding/">
  Ланцюги сегментів даних
</ButtonLink>

## Додаткові матеріали

- [Детальніше про майбутні оновлення Ethereum](/roadmap/vision)
- [Детальніше про доказ частки](/developers/docs/consensus-mechanisms/pos)
