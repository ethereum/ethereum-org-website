---
title: "Розрізнення автора пропозиції та розробника"
description: "Дізнайтеся, як і чому валідатори Ethereum розділять свої обов’язки зі створення і передачі блоків."
lang: uk
---

# Розділення пропонента та конструктора {#proposer-builder-separation}

Сучасні валідатори Ethereum створюють _і_ транслюють блоки. Вони об’єднують транзакції, про які дізнаються через gossip-мережу, і пакують їх у блок, який розсилається одноранговим вузлам мережі Ethereum. **Розділення пропонента та конструктора (PBS)** розподіляє ці завдання між кількома валідаторами. Одні валідатори створюватимуть блоки, а інші пропонуватимуть їх у кожному слоті. Вузол пропонування не бачить вміст блоку, він просто вибирає найвигідніший блок, сплачуючи винагороду вузлу створення, а потім розсилає його одноранговим вузлам.

Це важливе оновлення з кількох причин. По-перше, воно створює можливості для запобігання цензурі транзакцій на рівні протоколу. По-друге, воно запобігає витісненню валідаторів-аматорів інституційними гравцями, які можуть краще оптимізувати прибутковість створення блоків. По-третє, воно допомагає масштабувати Ethereum, уможливлюючи оновлення за допомогою данкшардингу.

## PBS та стійкість до цензури {#pbs-and-censorship-resistance}

Розділення вузлів створення і пропонування блоків значно ускладнює цензурування транзакцій для вузлів створення. Тому що можна додати відносно складні критерії включення, які гарантують відсутність цензури до пропонування блоку. Оскільки вузли створення і пропонування блоків — різні суб’єкти, перший може взяти на себе роль захисника від цензури останнього.

Наприклад, можна запровадити списки включення, щоб коли валідатори могли вимагати включення відомих їм транзакцій у наступний блок. Список включення генерується з локального мемпулу вузла пропонування (списку транзакцій, про які він знає) і надсилається одноранговим вузлам безпосередньо перед пропонуванням блоку. Якщо будь-якої з транзакцій зі списку включення не вистачає, вузол пропонування може або відхилити блок, або додати відсутні транзакції перед пропонуванням, або запропонувати його і дозволити іншим валідаторам відхилити його. Існує також потенційно ефективніша версія цієї ідеї, яка стверджує, що вузли створення мають повністю використовувати доступний простір блоку, інакше транзакції додаються зі списку включення вузла пропонування. Дослідження в цій області ще тривають, і оптимальну конфігурацію списків включення ще не визначено.

[Зашифровані мемпули](https://www.youtube.com/watch?v=fHDjgFcha0M&list=PLpktWkixc1gUqkyc1-iE6TT0RWQTBJELe&index=3) також можуть унеможливити для конструкторів та пропонентів отримання інформації про те, які транзакції вони включають у блок, до того, як блок буде трансльовано.

<ExpandableCard title="Які види цензури вирішує PBS?" eventCategory="/roadmap/pbs" eventName="clicked what kinds of censorship does PBS solve?">

Впливові організації можуть чинити тиск на валідаторів, щоб вони виявляли адреси з чорного списку у своєму пулі транзакцій і виключаючи їх із пропонованих блоків. Після впровадження PBS це стане неможливим, оскільки вузли пропонування не знатимуть, які транзакції вони передають у своїх блоках. Для певних осіб або додатків може бути важливим дотримання правил цензури, наприклад, коли це передбачено законом у їхньому регіоні. У цих випадках цензура відбувається на рівні додатків, а протокол залишається вільним від дозволів і цензури.
</ExpandableCard>

## PBS та MEV {#pbs-and-mev}

**Максимальна добувана цінність (MEV)** — це максимізація прибутковості валідаторами шляхом вигідного впорядкування транзакцій. Поширеними прикладами є арбітраж свопів на децентралізованих біржах (наприклад, випередження великого продажу або купівлі) або виявлення можливостей для ліквідації позицій DeFi. Максимізація MEV вимагає технічних знань високого рівня і спеціального програмного забезпечення, що значно підвищує ймовірність того, що інституційні оператори перевершать приватних осіб і валідаторів-аматорів в одержанні MEV. Це означає, що доходи від стейкінгу, імовірно, будуть вищими у централізованих операторів, що знеохочуватиме дрібних стейкерів.

PBS розв’язує цю проблему, реконфігуруючи економіку MEV. Замість того, щоб шукати MEV самому, вузол пропонування просто вибирає блок із багатьох, запропонованих йому вузлами створення. Вузли створення могли виконати складний процес максимізації прибутку, але зиск із цього матиме вузол пропонування. Це означає, що навіть якщо невеликий пул спеціалізованих операторів опанує одержання MEV, зиск із цього може мати будь-який валідатор у мережі, зокрема окремі дрібні стейкери.

<ExpandableCard title="Чому це нормально — централізувати створення блоків?" eventCategory="/roadmap/pbs" eventName="clicked why is it OK to centralize block building?">

Окремі особи можуть схилятися до того, щоб займатися стейкінгом через пули, а не самостійно, завдяки вищій винагороді, яку пропонують складні стратегії MEV. Відокремлення створення блоків від пропонування означає, що MEV розподілятиметься між більшою кількістю валідаторів, а не осідатиме у найефективнішого шукача MEV. Водночас існування спеціалізованих операторів знімає тягар створення блоків із приватних осіб, а також запобігає привласненню MEV окремими особами, разом із тим збільшуючи кількість окремих незалежних валідаторів, які можуть перевіряти чесність блоків. Важливою концепцією є "асиметрія перевірника-верифікатора", яка полягає в тому, що централізоване виробництво блоків є нормальним, поки існує надійна й максимально децентралізована мережа валідаторів, здатних перевіряти їх чесність. Децентралізація є засобом, а не кінцевою метою: нам потрібні чесні блоки.
</ExpandableCard>

## PBS та Danksharding {#pbs-and-danksharding}

Danksharding — це спосіб масштабування Ethereum до >100 000 транзакцій за секунду й мінімізації комісій для користувачів зведень. Він залежить від PBS, оскільки збільшує навантаження на вузли створення — їм доведеться обчислювати докази для даних зведень обсягом до 64 МБ менш ніж за 1 секунду. Для цього, імовірно, знадобляться спеціалізовані оператори, які зможуть виділити досить суттєве обладнання для виконання цього завдання. Однак у нинішній ситуації створення блоків може в будь-якому випадку зосередитися в руках досвідчених і потужних операторів через одержання MEV. Розділення вузлів створення і пропонування блоків обумовлено цією реальністю і має на меті не допустити централізованого впливу на перевірку блоків (важлива частина) або розподіл винагороди за стейкінг. Великою додатковою перевагою є те, що спеціалізовані оператори також готові й здатні обчислювати необхідні докази даних для данкшардингу.

## Поточний прогрес {#current-progress}

Дослідження PBS завершується, але є ще деякі важливі питання проєктування, які необхідно вирішити, перш ніж його можна буде впроваджувати в клієнтах Ethereum. Остаточної специфікації ще немає. Це означає, що PBS, імовірно, буде впроваджено через рік або більше. Ознайомтеся з останнім [станом дослідження](https://notes.ethereum.org/@vbuterin/pbs_censorship_resistance).

## Додаткові матеріали {#further-reading}

- [Стан дослідження: стійкість до цензури в умовах PBS](https://notes.ethereum.org/@vbuterin/pbs_censorship_resistance)
- [Дизайни ринку комісій, сумісні з PBS](https://ethresear.ch/t/proposer-block-builder-separation-friendly-fee-market-designs/9725)
- [PBS та стійкість до цензури](https://notes.ethereum.org/@fradamt/H1TsYRfJc#Secondary-auctions)
- [Списки включення](https://notes.ethereum.org/@fradamt/H1ZqdtrBF)
