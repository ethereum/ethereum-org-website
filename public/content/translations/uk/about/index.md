---
title: "–ü—Ä–æ –Ω–∞—Å"
description: "–ü—Ä–æ –∫–æ–º–∞–Ω–¥—É, —Å–ø—ñ–ª—å–Ω–æ—Ç—É —Ç–∞ –º—ñ—Å—ñ—é ethereum.org"
lang: uk
---

# –ü—Ä–æ ethereum.org {#about-ethereumorg}

ethereum.org —î –ø—É–±–ª—ñ—á–Ω–∏–º, –≤—ñ–¥–∫—Ä–∏—Ç–∏–º —Ä–µ—Å—É—Ä—Å–æ–º –¥–ª—è —Å–ø—ñ–ª—å–Ω–æ—Ç–∏ Ethereum, –¥–æ —è–∫–æ–≥–æ –º–æ–∂–µ –¥–æ–ª—É—á–∏—Ç–∏—Å—å –∫–æ–∂–µ–Ω. –£ –Ω–∞—Å —î –Ω–µ–≤–µ–ª–∏–∫–∞ –æ—Å–Ω–æ–≤–Ω–∞ –∫–æ–º–∞–Ω–¥–∞, —è–∫–∞ –∑–∞–π–º–∞—î—Ç—å—Å—è –ø—ñ–¥—Ç—Ä–∏–º–∫–æ—é —Ç–∞ —Ä–æ–∑–≤–∏—Ç–∫–æ–º —Å–∞–π—Ç—É –∑–∞ —É—á–∞—Å—Ç—ñ —Ç–∏—Å—è—á —á–ª–µ–Ω—ñ–≤ —Å–ø—ñ–ª—å–Ω–æ—Ç–∏ –∑ —É—Å—å–æ–≥–æ —Å–≤—ñ—Ç—É.

**–ù—ñ—Ö—Ç–æ –∑ ethereum.org –Ω—ñ–∫–æ–ª–∏ –Ω–µ –∑–≤'—è–∂–µ—Ç—å—Å—è –∑ –≤–∞–º–∏. –ù–µ –≤—ñ–¥–ø–æ–≤—ñ–¥–∞–π—Ç–µ.**

## –ü—Ä–∏–º—ñ—Ç–∫–∞ —â–æ–¥–æ –Ω–∞–∑–≤ {#a-note-on-names}

–õ—é–¥–∏ —á–∞—Å—Ç–æ –ø–ª—É—Ç–∞—é—Ç—å –Ω–∞–∑–≤–∏ –≤ –µ–∫–æ—Å–∏—Å—Ç–µ–º—ñ Ethereum, —â–æ –º–æ–∂–µ –ø—Ä–∏–∑–≤–µ—Å—Ç–∏ –¥–æ –Ω–µ–ø—Ä–∞–≤–∏–ª—å–Ω–æ–≥–æ —É—è–≤–ª–µ–Ω–Ω—è –ø—Ä–æ —Ç–µ, —è–∫ –ø—Ä–∞—Ü—é—î Ethereum. –û—Å—å –∫–æ—Ä–æ—Ç–∫–µ –ø–æ—è—Å–Ω–µ–Ω–Ω—è, —â–æ–± —É—Å–µ –ø—Ä–æ—è—Å–Ω–∏—Ç–∏:

### Ethereum {#ethereum}

Ethereum ‚Äî —Ü–µ –ø—É–±–ª—ñ—á–Ω–∞ –º–µ—Ä–µ–∂–∞, –±–ª–æ–∫—á–µ–π–Ω —ñ –ø—Ä–æ—Ç–æ–∫–æ–ª —ñ–∑ –≤—ñ–¥–∫—Ä–∏—Ç–∏–º –∫–æ–¥–æ–º, —è–∫–∏–º –∫–µ—Ä—É—î, —É–ø—Ä–∞–≤–ª—è—î —ñ –≤–æ–ª–æ–¥—ñ—î –≥–ª–æ–±–∞–ª—å–Ω–∞ —Å–ø—ñ–ª—å–Ω–æ—Ç–∞, —â–æ —Å–∫–ª–∞–¥–∞—î—Ç—å—Å—è –∑ –¥–µ—Å—è—Ç–∫—ñ–≤ —Ç–∏—Å—è—á —Ä–æ–∑—Ä–æ–±–Ω–∏–∫—ñ–≤, –æ–ø–µ—Ä–∞—Ç–æ—Ä—ñ–≤ –≤—É–∑–ª—ñ–≤, –≤–ª–∞—Å–Ω–∏–∫—ñ–≤ ETH —ñ –∫–æ—Ä–∏—Å—Ç—É–≤–∞—á—ñ–≤.

[–î–æ–∫–ª–∞–¥–Ω—ñ—à–µ –ø—Ä–æ Ethereum](/what-is-ethereum/)

[–î–æ–∫–ª–∞–¥–Ω—ñ—à–µ –ø—Ä–æ —É–ø—Ä–∞–≤–ª—ñ–Ω–Ω—è Ethereum](/—É–ø—Ä–∞–≤–ª—ñ–Ω–Ω—è/)

### Ether (ETH) {#ether-or-eth}

Ether (—Ç–∞–∫–æ–∂ –≤—ñ–¥–æ–º–∏–π –ø—ñ–¥ —Å–≤–æ—ó–º —Ç—ñ–∫–µ—Ä–Ω–∏–º —Å–∏–º–≤–æ–ª–æ–º ETH) ‚Äî —Ü–µ –Ω–∞—Ç–∏–≤–Ω–∞ –≤–∞–ª—é—Ç–∞, —è–∫–∞ –≤–∏–∫–æ—Ä–∏—Å—Ç–æ–≤—É—î—Ç—å—Å—è –¥–ª—è —Ç—Ä–∞–Ω–∑–∞–∫—Ü—ñ–π –≤ Ethereum. ETH –ø–æ—Ç—Ä—ñ–±–µ–Ω –¥–ª—è –æ–ø–ª–∞—Ç–∏ –∑–∞ –≤–∏–∫–æ—Ä–∏—Å—Ç–∞–Ω–Ω—è –º–µ—Ä–µ–∂—ñ Ethereum (—É –≤–∏–≥–ª—è–¥—ñ –∫–æ–º—ñ—Å—ñ–π –∑–∞ —Ç—Ä–∞–Ω–∑–∞–∫—Ü—ñ—ó). ETH —Ç–∞–∫–æ–∂ –≤–∏–∫–æ—Ä–∏—Å—Ç–æ–≤—É—î—Ç—å—Å—è –¥–ª—è –∑–∞–±–µ–∑–ø–µ—á–µ–Ω–Ω—è –±–µ–∑–ø–µ–∫–∏ –º–µ—Ä–µ–∂—ñ –∑–∞ –¥–æ–ø–æ–º–æ–≥–æ—é —Å—Ç–µ–π–∫—ñ–Ω–≥—É. –ö–æ–ª–∏ –ª—é–¥–∏ –≥–æ–≤–æ—Ä—è—Ç—å –ø—Ä–æ —Ü—ñ–Ω—É Ethereum, –≤–æ–Ω–∏ –º–∞—é—Ç—å –Ω–∞ —É–≤–∞–∑—ñ –∞–∫—Ç–∏–≤ ETH.

[–î–æ–∫–ª–∞–¥–Ω—ñ—à–µ –ø—Ä–æ ETH](/what-is-ether/)

[–î–æ–∫–ª–∞–¥–Ω—ñ—à–µ –ø—Ä–æ —Å—Ç–µ–π–∫—ñ–Ω–≥ ETH](/staking/)

### Ethereum Foundation {#ethereum-foundation}

–ù–µ–∫–æ–º–µ—Ä—Ü—ñ–π–Ω–∞ –æ—Ä–≥–∞–Ω—ñ–∑–∞—Ü—ñ—è, —â–æ —Å–ø–æ—á–∞—Ç–∫—É —Ñ—ñ–Ω–∞–Ω—Å—É–≤–∞–ª–∞—Å—è –∑–∞ —Ä–∞—Ö—É–Ω–æ–∫ –∫—Ä–∞—É–¥—Å–µ–π–ª—É ETH —ñ –ø—Ä–∏—Å–≤—è—á–µ–Ω–∞ –ø—ñ–¥—Ç—Ä–∏–º—Ü—ñ –º–µ—Ä–µ–∂—ñ —Ç–∞ –µ–∫–æ—Å–∏—Å—Ç–µ–º–∏ Ethereum.

[–î–æ–∫–ª–∞–¥–Ω—ñ—à–µ –ø—Ä–æ Ethereum Foundation](/foundation/)

### ethereum.org {#ethereum-org}

–ü—É–±–ª—ñ—á–Ω–∏–π –≤–µ–±—Å–∞–π—Ç —ñ–∑ –≤—ñ–¥–∫—Ä–∏—Ç–∏–º –∫–æ–¥–æ–º —Ç–∞ –æ—Å–≤—ñ—Ç–Ω—ñ–π —Ä–µ—Å—É—Ä—Å –¥–ª—è —Å–ø—ñ–ª—å–Ω–æ—Ç–∏ Ethereum. –†–æ–±–æ—Ç–æ—é ethereum.org –∫–µ—Ä—É—î –Ω–µ–≤–µ–ª–∏–∫–∞ –æ—Å–Ω–æ–≤–Ω–∞ –∫–æ–º–∞–Ω–¥–∞, —â–æ —Ñ—ñ–Ω–∞–Ω—Å—É—î—Ç—å—Å—è Ethereum Foundation, –∑–∞ —É—á–∞—Å—Ç—ñ —Ç–∏—Å—è—á —á–ª–µ–Ω—ñ–≤ —Å–ø—ñ–ª—å–Ω–æ—Ç–∏ –∑ —É—Å—å–æ–≥–æ —Å–≤—ñ—Ç—É.

–ù–∞ —Ü—ñ–π —Å—Ç–æ—Ä—ñ–Ω—Ü—ñ –Ω–∞–≤–µ–¥–µ–Ω–æ –±—ñ–ª—å—à–µ —ñ–Ω—Ñ–æ—Ä–º–∞—Ü—ñ—ó –ø—Ä–æ ethereum.org.

## –ù–∞—à–∞ –º—ñ—Å—ñ—è {#our-mission}

**–ú–µ—Ç–∞ ethereum.org ‚Äì –±—É—Ç–∏ –Ω–∞–π–∫—Ä–∞—â–∏–º –ø–æ—Ä—Ç–∞–ª–æ–º –¥–ª—è —Å–ø—ñ–ª—å–Ω–æ—Ç–∏ Ethereum**

–ú–∏ –ø—Ä–∞–≥–Ω–µ–º–æ —Å—Ç–≤–æ—Ä–∏—Ç–∏ –∑—Ä–æ–∑—É–º—ñ–ª–∏–π –æ—Å–≤—ñ—Ç–Ω—ñ–π —Ä–µ—Å—É—Ä—Å –∑ —É—Å—ñ—Ö —Ç–µ–º, —â–æ —Å—Ç–æ—Å—É—é—Ç—å—Å—è Ethereum, —â–æ–± –¥–æ–ø–æ–º–æ–≥—Ç–∏ –Ω–æ–≤–∏–º –∫–æ—Ä–∏—Å—Ç—É–≤–∞—á–∞–º –æ–∑–Ω–∞–π–æ–º–∏—Ç–∏—Å—è –∑ Ethereum —Ç–∞ –π–æ–≥–æ –∫–ª—é—á–æ–≤–∏–º–∏ –∫–æ–Ω—Ü–µ–ø—Ü—ñ—è–º–∏. –ù–∞—à—ñ –∑–∞–≤–¥–∞–Ω–Ω—è:

- –ø–æ—è—Å–Ω–∏—Ç–∏ Ethereum –∫–æ–∂–Ω–æ–º—É, —Ö—Ç–æ –Ω–æ–≤–∞—á–æ–∫ —É —Ç–µ—Ö–Ω–æ–ª–æ–≥—ñ—ó
- –¥–æ–ø–æ–º–æ–≥—Ç–∏ –Ω–æ–≤–∏–º –∫–æ—Ä–∏—Å—Ç—É–≤–∞—á–∞–º —Ä–æ–∑–ø–æ—á–∞—Ç–∏ —Ä–æ–±–æ—Ç—É –∑ ETH —Ç–∞ Ethereum
- –¥–æ–ø–æ–º–æ–≥—Ç–∏ –Ω–æ–≤–∏–º —Ä–æ–∑—Ä–æ–±–Ω–∏–∫–∞–º —Ä–æ–∑–ø–æ—á–∞—Ç–∏ —Ä–æ–±–æ—Ç—É
- –≤–∏—Å–≤—ñ—Ç–ª—é–≤–∞—Ç–∏ –æ–Ω–æ–≤–ª–µ–Ω–Ω—è —É —Å–≤—ñ—Ç—ñ Ethereum
- –ø—Ä–æ–¥–µ–º–æ–Ω—Å—Ç—Ä—É–≤–∞—Ç–∏ —Ä–µ—Å—É—Ä—Å–∏, —Å—Ç–≤–æ—Ä–µ–Ω—ñ —Å–ø—ñ–ª—å–Ω–æ—Ç–æ—é
- –¥–æ–Ω–µ—Å—Ç–∏ –∑–Ω–∞–Ω–Ω—è –ø—Ä–æ Ethereum —è–∫–æ–º–æ–≥–∞ –±—ñ–ª—å—à–æ—é –∫—ñ–ª—å–∫—ñ—Å—Ç—é –º–æ–≤

–î–ª—è –¥–æ—Å—è–≥–Ω–µ–Ω–Ω—è —Ü—ñ—î—ó –º—ñ—Å—ñ—ó –Ω–∞—à–∞ –∫–æ–º–∞–Ω–¥–∞ –Ω–∞ ethereum.org –∑–æ—Å–µ—Ä–µ–¥–∂—É—î—Ç—å—Å—è –Ω–∞ –¥–≤–æ—Ö –æ—Å–Ω–æ–≤–Ω–∏—Ö —Ü—ñ–ª—è—Ö:

### 1. –ü–æ–∫—Ä–∞—â–µ–Ω–Ω—è –≤–∑–∞—î–º–æ–¥—ñ—ó –∑ –∫–æ—Ä–∏—Å—Ç—É–≤–∞—á–µ–º –¥–ª—è –≤—ñ–¥–≤—ñ–¥—É–≤–∞—á—ñ–≤ ethereum.org {#visitors}

- –†–æ–∑—à–∏—Ä—é–≤–∞—Ç–∏, –ø–æ–∫—Ä–∞—â—É–≤–∞—Ç–∏ —Ç–∞ –ø—ñ–¥—Ç—Ä–∏–º—É–≤–∞—Ç–∏ –∫–æ–Ω—Ç–µ–Ω—Ç –≤ –∞–∫—Ç—É–∞–ª—å–Ω–æ–º—É —Å—Ç–∞–Ω—ñ
- –ü–æ–∫—Ä–∞—â—É–≤–∞—Ç–∏ –∑—Ä—É—á–Ω—ñ—Å—Ç—å –≤–∏–∫–æ—Ä–∏—Å—Ç–∞–Ω–Ω—è —Ç–∞ –¥–æ—Å—Ç—É–ø–Ω—ñ—Å—Ç—å –∑–∞ –¥–æ–ø–æ–º–æ–≥–æ—é –ª–æ–∫–∞–ª—ñ–∑–∞—Ü—ñ—ó —Ç–∞ –Ω–∞–π–∫—Ä–∞—â–∏—Ö –ø—Ä–∞–∫—Ç–∏–∫ –≤–µ–±-—Ä–æ–∑—Ä–æ–±–∫–∏
- –ü—ñ–¥–≤–∏—â—É–≤–∞—Ç–∏ –∑–∞–ª—É—á–µ–Ω–Ω—è –∫–æ—Ä–∏—Å—Ç—É–≤–∞—á—ñ–≤ –∑–∞ –¥–æ–ø–æ–º–æ–≥–æ—é —Ç–∞–∫–∏—Ö —Ñ—É–Ω–∫—Ü—ñ–π, —è–∫ –æ–ø–∏—Ç—É–≤–∞–Ω–Ω—è, –≤—ñ–∫—Ç–æ—Ä–∏–Ω–∏ —Ç–∞ —ñ–Ω—Ç–µ–≥—Ä–∞—Ü—ñ—ó –∑ Web3
- –ü—ñ–¥—Ç—Ä–∏–º—É–≤–∞—Ç–∏ —Å–∞–π—Ç –ª–µ–≥–∫–∏–º —Ç–∞ –ø—Ä–æ–¥—É–∫—Ç–∏–≤–Ω–∏–º

### 2. –†–æ–∑–≤–∏–≤–∞—Ç–∏, –∑–º—ñ—Ü–Ω—é–≤–∞—Ç–∏ —Ç–∞ —Ä–æ–∑—à–∏—Ä—é–≤–∞—Ç–∏ –º–æ–∂–ª–∏–≤–æ—Å—Ç—ñ –Ω–∞—à–æ—ó —Å–ø—ñ–ª—å–Ω–æ—Ç–∏ —É—á–∞—Å–Ω–∏–∫—ñ–≤ {#community}

- –ó–±—ñ–ª—å—à—É–≤–∞—Ç–∏ –∑–∞–≥–∞–ª—å–Ω—É –∫—ñ–ª—å–∫—ñ—Å—Ç—å —É—á–∞—Å–Ω–∏–∫—ñ–≤, —â–æ —Ä–æ–±–ª—è—Ç—å –≤–Ω–µ—Å–∫–∏ –¥–æ –≤–µ–±—Å–∞–π—Ç—É
- –ü–æ–∫—Ä–∞—â—É–≤–∞—Ç–∏ —É—Ç—Ä–∏–º–∞–Ω–Ω—è —É—á–∞—Å–Ω–∏–∫—ñ–≤ —á–µ—Ä–µ–∑ –∑–∞–ª—É—á–µ–Ω–Ω—è, –≤–∏–∑–Ω–∞–Ω–Ω—è —Ç–∞ –≤–∏–Ω–∞–≥–æ—Ä–æ–¥–∏
- –ù–∞–¥–∞–≤–∞—Ç–∏ —á–ª–µ–Ω–∞–º —Å–ø—ñ–ª—å–Ω–æ—Ç–∏ –º–æ–∂–ª–∏–≤—ñ—Å—Ç—å —Ä–æ–±–∏—Ç–∏ –≤—Å–µ –±—ñ–ª—å—à –∑–Ω–∞—á—É—â—ñ –≤–Ω–µ—Å–∫–∏
- –°–ø—Ä–∏—è—Ç–∏ –±—ñ–ª—å—à–æ–º—É —Ä–æ–∑–º–∞—ó—Ç—Ç—é –≤–Ω–µ—Å–∫—ñ–≤: –∫–æ–¥, –∫–æ–Ω—Ç–µ–Ω—Ç, –¥–∏–∑–∞–π–Ω, –ø–µ—Ä–µ–∫–ª–∞–¥, –º–æ–¥–µ—Ä–∞—Ü—ñ—è
- –ü—ñ–¥—Ç—Ä–∏–º—É–≤–∞—Ç–∏ –∫–æ–¥–æ–≤—É –±–∞–∑—É —Å—É—á–∞—Å–Ω–æ—é, —á–∏—Å—Ç–æ—é —Ç–∞ –¥–æ–±—Ä–µ –∑–∞–¥–æ–∫—É–º–µ–Ω—Ç–æ–≤–∞–Ω–æ—é

## –û—Å–Ω–æ–≤–Ω—ñ –ø—Ä–∏–Ω—Ü–∏–ø–∏ {#core-principles}

–£ –Ω–∞—Å —î –∫—ñ–ª—å–∫–∞ –æ—Å–Ω–æ–≤–Ω–∏—Ö –ø—Ä–∏–Ω—Ü–∏–ø—ñ–≤, —è–∫—ñ –¥–æ–ø–æ–º–∞–≥–∞—é—Ç—å –Ω–∞–º —É –≤–∏–∫–æ–Ω–∞–Ω–Ω—ñ –Ω–∞—à–æ—ó –º—ñ—Å—ñ—ó.

### 1. ethereum.org ‚Äî —Ü–µ –ø–æ—Ä—Ç–∞–ª –¥–æ Ethereum üåè {#core-principles-1}

–ú–∏ —Ö–æ—á–µ–º–æ, —â–æ–± —É –Ω–∞—à–∏—Ö –∫–æ—Ä–∏—Å—Ç—É–≤–∞—á—ñ–≤ –≤–∏–Ω–∏–∫–ª–∞ –∑–∞—Ü—ñ–∫–∞–≤–ª–µ–Ω—ñ—Å—Ç—å, —â–æ–± –≤–æ–Ω–∏ –∑–Ω–∞–π—à–ª–∏ –≤—ñ–¥–ø–æ–≤—ñ–¥—ñ –Ω–∞ —Å–≤–æ—ó –∑–∞–ø–∏—Ç–∞–Ω–Ω—è. –¢–æ–º—É –Ω–∞—à –ø–æ—Ä—Ç–∞–ª –ø–æ–≤–∏–Ω–µ–Ω –æ–±‚Äô—î–¥–Ω—É–≤–∞—Ç–∏ —ñ–Ω—Ñ–æ—Ä–º–∞—Ü—ñ—é, ¬´—á–∞—Ä—ñ–≤–Ω—ñ –º–æ–º–µ–Ω—Ç–∏¬ª —Ç–∞ –ø–æ—Å–∏–ª–∞–Ω–Ω—è –Ω–∞ –≤–∏–∑–Ω–∞—á–Ω—ñ —Ä–µ—Å—É—Ä—Å–∏ —Å–ø—ñ–ª—å–Ω–æ—Ç–∏, —â–æ —ñ—Å–Ω—É—é—Ç—å. –ü—Ä–∏–∑–Ω–∞—á–µ–Ω–Ω—è –Ω–∞—à–æ–≥–æ –∫–æ–Ω—Ç–µ–Ω—Ç—É - –±—É—Ç–∏ ¬´—Ñ–ª–∞–≥–º–∞–Ω—Å—å–∫–∏–º –ø–æ—Ä—Ç–∞–ª–æ–º¬ª, –∞ –Ω–µ –∑–∞–º—ñ–Ω—é–≤–∞—Ç–∏ –≤–µ–ª–∏–∫—ñ —Ä–µ—Å—É—Ä—Å–∏, —è–∫—ñ –≤–∂–µ —ñ—Å–Ω—É—é—Ç—å. –ú–∏ –ø—Ä–∞–≥–Ω–µ–º–æ –ø—ñ–¥—Ç—Ä–∏–º–∞—Ç–∏ —Ç–∞ —ñ–Ω—Ç–µ–≥—Ä—É–≤–∞—Ç–∏ —Ä–µ—Å—É—Ä—Å–∏, —Å—Ç–≤–æ—Ä–µ–Ω—ñ —Å–ø—ñ–ª—å–Ω–æ—Ç–æ—é, –Ω–∞–¥–∞—é—á–∏ —ó–º –±—ñ–ª—å—à–µ –≤–∏–¥–∏–º–æ—Å—Ç—ñ —Ç–∞ —Ä–æ–±–ª—è—á–∏ —ó—Ö –±—ñ–ª—å—à –≤—ñ–¥–∫—Ä–∏—Ç–∏–º–∏.
[–°–ø—ñ–ª—å–Ω–æ—Ç–∞ Ethereum](/community/) —î –æ—Å–Ω–æ–≤–æ—é —Ü—å–æ–≥–æ: –º–∏ –ø–æ–≤–∏–Ω–Ω—ñ –Ω–µ –ø—Ä–æ—Å—Ç–æ —Å–ª—É–∂–∏—Ç–∏ —Å–ø—ñ–ª—å–Ω–æ—Ç—ñ, –∞ –ø—Ä–∞—Ü—é–≤–∞—Ç–∏ –∑ –Ω–µ—é —Ç–∞ –≤—Ä–∞—Ö–æ–≤—É–≤–∞—Ç–∏ —ó—ó –≤—ñ–¥–≥—É–∫–∏. –í–µ–±—Å–∞–π—Ç –ø—Ä–∏–∑–Ω–∞—á–µ–Ω–∏–π –Ω–µ –ª–∏—à–µ –¥–ª—è —Å–ø—ñ–ª—å–Ω–æ—Ç–∏, —è–∫—É –º–∏ –º–∞—î–º–æ –∑–∞—Ä–∞–∑, –∞–ª–µ –π –¥–ª—è —Å–ø—ñ–ª—å–Ω–æ—Ç–∏, –≤ —è–∫—É –º–∏ —Å–ø–æ–¥—ñ–≤–∞—î–º–æ—Å—å –ø–µ—Ä–µ—Ä–æ—Å—Ç–∏. –ú–∏ –ø–æ–≤–∏–Ω–Ω—ñ –ø–∞–º‚Äô—è—Ç–∞—Ç–∏, —â–æ –Ω–∞—à–∞ —Å–ø—ñ–ª—å–Ω–æ—Ç–∞ —î –≥–ª–æ–±–∞–ª—å–Ω–æ—é, –≤–æ–Ω–∞ –º—ñ—Å—Ç–∏—Ç—å –ª—é–¥–µ–π –∑ –±–∞–≥–∞—Ç—å–æ—Ö –º–æ–≤, —Ä–µ–≥—ñ–æ–Ω—ñ–≤ —ñ –∫—É–ª—å—Ç—É—Ä.

### 2. ethereum.org –ø–æ—Å—Ç—ñ–π–Ω–æ —Ä–æ–∑–≤–∏–≤–∞—î—Ç—å—Å—è üõ† {#core-principles-2}

Ethereum —Ç–∞ —Å–ø—ñ–ª—å–Ω–æ—Ç–∞ –ø–æ—Å—Ç—ñ–π–Ω–æ —Ä–æ–∑–≤–∏–≤–∞—é—Ç—å—Å—è –π ethereum.org - –Ω–µ –≤–∏–Ω—è—Ç–æ–∫. –û—Å—å —á–æ–º—É —Å–∞–π—Ç –º–∞—î –ø—Ä–æ—Å—Ç—É —Å–∏—Å—Ç–µ–º—É –¥–∏–∑–∞–π–Ω—É —Ç–∞ –º–æ–¥—É–ª—å–Ω—É —Å—Ç—Ä—É–∫—Ç—É—Ä—É. –ú–∏ –≤–Ω–æ—Å–∏–º–æ –∑–º—ñ–Ω–∏, –∫–æ–ª–∏ –¥—ñ–∑–Ω–∞—î–º–æ—Å—å –±—ñ–ª—å—à–µ –ø—Ä–æ —Ç–µ, —è–∫ –ª—é–¥–∏ –∫–æ—Ä–∏—Å—Ç—É—é—Ç—å—Å—è –≤–µ–±—Å–∞–π—Ç–æ–º —ñ —á–æ–≥–æ –≤—ñ–¥ –Ω—å–æ–≥–æ –æ—á—ñ–∫—É—î —Å–ø—ñ–ª—å–Ω–æ—Ç–∞.
–ú–∏ - –∑ –≤—ñ–¥–∫—Ä–∏—Ç–∏–º –≤–∏—Ö—ñ–¥–Ω–∏–º –∫–æ–¥–æ–º —Ç–∞ –∑—ñ —Å–ø—ñ–ª—å–Ω–æ—Ç–æ—é —Ä–æ–∑—Ä–æ–±–Ω–∏–∫—ñ–≤, —Ç–æ–º—É –π –≤–∏ –º–æ–∂–µ—Ç–µ –∑–∞–ø—Ä–æ–ø–æ–Ω—É–≤–∞—Ç–∏ –∑–º—ñ–Ω–∏ –∞–±–æ –¥–æ–ø–æ–º–æ–≥—Ç–∏ –Ω–∞–º.
[–î—ñ–∑–Ω–∞–π—Ç–µ—Å—è –ø—Ä–æ —Ç–µ, —è–∫ –∑—Ä–æ–±–∏—Ç–∏ –≤–Ω–µ—Å–æ–∫](/contributing/)

### 3. ethereum.org ‚Äî –Ω–µ —Ç–∏–ø–æ–≤–∏–π –≤–µ–±—Å–∞–π—Ç –ø—Ä–æ–¥—É–∫—Ç—É ü¶Ñ {#core-principles-3}

Ethereum - —Ü–µ –≤–µ–ª–∏–∫–∞ —Å–ø—Ä–∞–≤–∞: –≤–æ–Ω–∞ –æ—Ö–æ–ø–ª—é—î —Å–ø—ñ–ª—å–Ω–æ—Ç—É, —Ç–µ—Ö–Ω–æ–ª–æ–≥—ñ—ó, –Ω–∏–∑–∫—É —ñ–¥–µ–π, —ñ–¥–µ–æ–ª–æ–≥—ñ–π —Ç–∞ –±–∞–≥–∞—Ç–æ —ñ–Ω—à–æ–≥–æ.
–¶–µ –æ–∑–Ω–∞—á–∞—î, —â–æ –≤–µ–±—Å–∞–π—Ç –ø–æ–≤–∏–Ω–µ–Ω –æ–±—Ä–æ–±–ª—è—Ç–∏ –±–∞–≥–∞—Ç–æ —Ä—ñ–∑–Ω–∏—Ö —Å—Ü–µ–Ω–∞—Ä—ñ—ó–≤ –≤–∑–∞—î–º–æ–¥—ñ—ó –∑ –∫–æ—Ä–∏—Å—Ç—É–≤–∞—á–∞–º–∏: –≤—ñ–¥ ¬´—Ä–æ–∑—Ä–æ–±–Ω–∏–∫–∞, —è–∫–æ–º—É –ø–æ—Ç—Ä—ñ–±–µ–Ω –ø–µ–≤–Ω–∏–π —ñ–Ω—Å—Ç—Ä—É–º–µ–Ω—Ç¬ª –¥–æ ¬´–Ω–æ–≤–∞—á–∫–∞, —è–∫–∏–π —â–æ–π–Ω–æ –ø—Ä–∏–¥–±–∞–≤ —Ç—Ä–æ—Ö–∏ ETH —ñ –Ω–µ –∑–Ω–∞—î, —â–æ —Ç–∞–∫–µ –≥–∞–º–∞–Ω–µ—Ü—å¬ª.
"–Ø–∫–∏–π –Ω–∞–π–∫—Ä–∞—â–∏–π –≤–µ–±—Å–∞–π—Ç –¥–ª—è –ø–ª–∞—Ç—Ñ–æ—Ä–º–∏ –±–ª–æ–∫—á–µ–π–Ω—É?" –∑–∞–ª–∏—à–∞—î—Ç—å—Å—è –≤—ñ–¥–∫—Ä–∏—Ç–∏–º –ø–∏—Ç–∞–Ω–Ω—è–º - –º–∏ –ø–µ—Ä—à–æ–ø—Ä–æ—Ö—ñ–¥—Ü—ñ. –ü–æ–±—É–¥–æ–≤–∞ —Ü—å–æ–≥–æ –≤–∏–º–∞–≥–∞—î –µ–∫—Å–ø–µ—Ä–∏–º–µ–Ω—Ç—ñ–≤.

## –ü–ª–∞–Ω —Ä–æ–∑–≤–∏—Ç–∫—É {#roadmap}

–©–æ–± –∑—Ä–æ–±–∏—Ç–∏ –Ω–∞—à—É —Ä–æ–±–æ—Ç—É –¥–æ—Å—Ç—É–ø–Ω—ñ—à–æ—é —Ç–∞ —Å–ø—Ä–∏—è—Ç–∏ —Å–ø—ñ–≤–ø—Ä–∞—Ü—ñ –∑—ñ —Å–ø—ñ–ª—å–Ω–æ—Ç–æ—é, –æ—Å–Ω–æ–≤–Ω–∞ –∫–æ–º–∞–Ω–¥–∞ ethereum.org –ø—É–±–ª—ñ–∫—É—î –æ–≥–ª—è–¥ —Ü—ñ–ª–µ–π –Ω–∞—à–æ–≥–æ –ø–ª–∞–Ω—É —Ä–æ–∑–≤–∏—Ç–∫—É –∑–∞ –º–µ—Ç–æ–¥–æ–ª–æ–≥—ñ—î—é [shape up cycle](https://www.productplan.com/glossary/shape-up-method/).

[–ü–µ—Ä–µ–≥–ª—è–Ω—É—Ç–∏ –Ω–∞—à –ø–ª–∞–Ω —Ä–æ–∑–≤–∏—Ç–∫—É –ø—Ä–æ–¥—É–∫—Ç—É –Ω–∞ 1-–π —Ü–∏–∫–ª 2025 —Ä–æ–∫—É](https://github.com/ethereum/ethereum-org-website/issues/14726)

**–Ø–∫ –≤–∞–º —Ç–∞–∫–µ?** –ú–∏ –∑–∞–≤–∂–¥–∏ —Ä–∞–¥—ñ –≤—ñ–¥–≥—É–∫–∞–º –ø—Ä–æ –Ω–∞—à –ø–ª–∞–Ω —Ä–æ–∑–≤–∏—Ç–∫—É. –Ø–∫—â–æ —î —â–æ—Å—å, –Ω–∞–¥ —á–∏–º, –Ω–∞ –≤–∞—à—É –¥—É–º–∫—É, –Ω–∞–º –≤–∞—Ä—Ç–æ –ø–æ–ø—Ä–∞—Ü—é–≤–∞—Ç–∏, –±—É–¥—å –ª–∞—Å–∫–∞, –ø–æ–≤—ñ–¥–æ–º—Ç–µ –Ω–∞—Å! –ú–∏ –≤—ñ—Ç–∞—î–º–æ —ñ–¥–µ—ó —Ç–∞ PR –≤—ñ–¥ –±—É–¥—å-–∫–æ–≥–æ –∑—ñ —Å–ø—ñ–ª—å–Ω–æ—Ç–∏.

**–•–æ—á–µ—Ç–µ –¥–æ–ª—É—á–∏—Ç–∏—Å—è?** [–î—ñ–∑–Ω–∞–π—Ç–µ—Å—è –±—ñ–ª—å—à–µ –ø—Ä–æ —Ç–µ, —è–∫ –∑—Ä–æ–±–∏—Ç–∏ –≤–Ω–µ—Å–æ–∫](/contributing/), [–∑–≤'—è–∂—ñ—Ç—å—Å—è –∑ –Ω–∞–º–∏ —É Twitter](https://x.com/ethdotorg) –∞–±–æ –ø—Ä–∏—î–¥–Ω—É–π—Ç–µ—Å—å –¥–æ –æ–±–≥–æ–≤–æ—Ä–µ–Ω—å —Å–ø—ñ–ª—å–Ω–æ—Ç–∏ –Ω–∞ [–Ω–∞—à–æ–º—É —Å–µ—Ä–≤–µ—Ä—ñ Discord](https://discord.gg/ethereum-org).

## –ü—Ä–∏–Ω—Ü–∏–ø–∏ –¥–∏–∑–∞–π–Ω—É {#design-principles}

–ú–∏ –≤–∏–∫–æ—Ä–∏—Å—Ç–æ–≤—É—î–º–æ –Ω–∞–±—ñ—Ä [–ø—Ä–∏–Ω—Ü–∏–ø—ñ–≤ –¥–∏–∑–∞–π–Ω—É](/contributing/design-principles/), —â–æ–± –∫–µ—Ä—É–≤–∞—Ç–∏ —Ä—ñ—à–µ–Ω–Ω—è–º–∏ —â–æ–¥–æ –≤–º—ñ—Å—Ç—É —Ç–∞ –¥–∏–∑–∞–π–Ω—É –Ω–∞ —Å–∞–π—Ç—ñ.

## –°–∏—Å—Ç–µ–º–∞ –¥–∏–∑–∞–π–Ω—É {#design-system}

–ú–∏ —Å—Ç–≤–æ—Ä–∏–ª–∏ —Ç–∞ –≤–∏–ø—É—Å—Ç–∏–ª–∏ [—Å–∏—Å—Ç–µ–º—É –¥–∏–∑–∞–π–Ω—É](https://www.figma.com/file/NrNxGjBL0Yl1PrNrOT8G2B/ethereum.org-Design-System?node-id=0%3A1&t=QBt9RkhpPqzE3Aa6-1), —â–æ–± —à–≤–∏–¥—à–µ –≤–∏–ø—É—Å–∫–∞—Ç–∏ —Ñ—É–Ω–∫—Ü—ñ—ó —Ç–∞ –¥–æ–∑–≤–æ–ª–∏—Ç–∏ —á–ª–µ–Ω–∞–º —Å–ø—ñ–ª—å–Ω–æ—Ç–∏ –±—Ä–∞—Ç–∏ —É—á–∞—Å—Ç—å —É –≤—ñ–¥–∫—Ä–∏—Ç–æ–º—É –¥–∏–∑–∞–π–Ω—ñ ethereum.org.

–•–æ—á–µ—Ç–µ –¥–æ–ª—É—á–∏—Ç–∏—Å—è?[–°–ª—ñ–¥–∫—É–π—Ç–µ –∑–∞ –Ω–∞–º–∏ —É Figma](https://www.figma.com/file/NrNxGjBL0Yl1PrNrOT8G2B/ethereum.org-Design-System), —É [–∑–∞–≤–¥–∞–Ω–Ω—ñ –Ω–∞ GitHub](https://github.com/ethereum/ethereum-org-website/issues/6284) —ñ –ø—Ä–∏—î–¥–Ω—É–π—Ç–µ—Å—å –¥–æ —Ä–æ–∑–º–æ–≤–∏ –Ω–∞ –Ω–∞—à–æ–º—É [#design Discord-–∫–∞–Ω–∞–ª—ñ](https://discord.gg/ethereum-org).

## –ü–æ—Å—ñ–±–Ω–∏–∫ –∑—ñ —Å—Ç–∏–ª—é {#style-guide}

–£ –Ω–∞—Å —î [–ø–æ—Å—ñ–±–Ω–∏–∫ –∑—ñ —Å—Ç–∏–ª—é](/contributing/style-guide/) –¥–ª—è —Å—Ç–∞–Ω–¥–∞—Ä—Ç–∏–∑–∞—Ü—ñ—ó –ø–µ–≤–Ω–∏—Ö –∞—Å–ø–µ–∫—Ç—ñ–≤ –Ω–∞–ø–∏—Å–∞–Ω–Ω—è –∫–æ–Ω—Ç–µ–Ω—Ç—É, —â–æ–± –∑—Ä–æ–±–∏—Ç–∏ –ø—Ä–æ—Ü–µ—Å –≤–Ω–µ—Å–µ–Ω–Ω—è –¥–æ–ø–æ–≤–Ω–µ–Ω—å –±—ñ–ª—å—à –≥–ª–∞–¥–∫–∏–º.

–û–±–æ–≤'—è–∑–∫–æ–≤–æ –ø—Ä–æ—á–∏—Ç–∞–π—Ç–µ [–Ω–∞—à—ñ –ø—Ä–∏–Ω—Ü–∏–ø–∏](/contributing/design-principles/) —Ç–∞ [–Ω–∞—à –ø–æ—Å—ñ–±–Ω–∏–∫ –∑—ñ —Å—Ç–∏–ª—é](/contributing/style-guide/), —è–∫—â–æ –≤–∏ —Ö–æ—á–µ—Ç–µ [–∑—Ä–æ–±–∏—Ç–∏ –≤–Ω–µ—Å–æ–∫ —É —Ä–æ–∑–≤–∏—Ç–æ–∫ —Å–∞–π—Ç—É](/contributing/).

–ú–∏ –≤—ñ—Ç–∞—î–º–æ –≤—ñ–¥–≥—É–∫–∏ –ø—Ä–æ –Ω–∞—à—ñ –ø—Ä–∏–Ω—Ü–∏–ø–∏ –¥–∏–∑–∞–π–Ω—É, —Å–∏—Å—Ç–µ–º—É –¥–∏–∑–∞–π–Ω—É —Ç–∞ –ø–æ—Å—ñ–±–Ω–∏–∫ –∑—ñ —Å—Ç–∏–ª—é. –ü–∞–º‚Äô—è—Ç–∞–π—Ç–µ, ethereum.org —Å—Ç–≤–æ—Ä–µ–Ω–∏–π —Å–ø—ñ–ª—å–Ω–æ—Ç–æ—é –¥–ª—è —Å–ø—ñ–ª—å–Ω–æ—Ç–∏.

## –õ—ñ—Ü–µ–Ω–∑—ñ—è {#license}

–í–µ–±—Å–∞–π—Ç ethereum.org –º–∞—î –≤—ñ–¥–∫—Ä–∏—Ç–∏–π –∫–æ–¥ —ñ —Å—Ç–≤–æ—Ä–µ–Ω–∏–π –∑–∞ [–ª—ñ—Ü–µ–Ω–∑—ñ—î—é MIT](https://github.com/ethereum/ethereum-org-website/blob/dev/LICENSE), —è–∫—â–æ –Ω–µ –∑–∞–∑–Ω–∞—á–µ–Ω–æ —ñ–Ω—à–µ. –î–æ–∫–ª–∞–¥–Ω—ñ—à–µ –ø—Ä–æ [—É–º–æ–≤–∏ –≤–∏–∫–æ—Ä–∏—Å—Ç–∞–Ω–Ω—è](/terms-of-use/) ethereum.org.

## –í–∞–∫–∞–Ω—Å—ñ—ó {#open-jobs}

–•–æ—á–∞ —Ü–µ–π –≤–µ–±—Å–∞–π—Ç –∑ –≤—ñ–¥–∫—Ä–∏—Ç–∏–º –∫–æ–¥–æ–º —ñ –±—É–¥—å-—Ö—Ç–æ –º–æ–∂–µ –ø—Ä–∞—Ü—é–≤–∞—Ç–∏ –Ω–∞–¥ –Ω–∏–º, —É –Ω–∞—Å —î –∫–æ–º–∞–Ω–¥–∞, —è–∫–∞ –∑–∞–π–º–∞—î—Ç—å—Å—è ethereum.org —ñ —ñ–Ω—à–∏–º –≤–µ–±–ø—Ä–æ—î–∫—Ç–∞–º Ethereum Foundation.

–ú–∏ —Ä–æ–∑–º—ñ—Å—Ç–∏–º–æ –±—É–¥—å-—è–∫—ñ –≤–∞–∫–∞–Ω—Å—ñ—ó —Ç—É—Ç. –Ø–∫—â–æ –≤–∏ –Ω–µ –±–∞—á–∏—Ç–µ —Ç—É—Ç —Ä–æ–ª—ñ –¥–ª—è —Å–µ–±–µ, –ø–µ—Ä–µ–π–¥—ñ—Ç—å –Ω–∞ [–Ω–∞—à —Å–µ—Ä–≤–µ—Ä Discord](https://discord.gg/ethereum-org) —ñ –¥–∞–π—Ç–µ –Ω–∞–º –∑–Ω–∞—Ç–∏, —è–∫ –±–∏ –≤–∏ —Ö–æ—Ç—ñ–ª–∏ –∑ –Ω–∞–º–∏ —Å–ø—ñ–≤–ø—Ä–∞—Ü—é–≤–∞—Ç–∏!

–ù–µ –æ–±–º–µ–∂—É—î—Ç–µ—Å—å –∫–æ–º–∞–Ω–¥–æ—é ethereum.org? [–ü–µ—Ä–µ–≥–ª—è–Ω—å—Ç–µ —ñ–Ω—à—ñ –≤–∞–∫–∞–Ω—Å—ñ—ó, –ø–æ–≤'—è–∑–∞–Ω—ñ –∑ Ethereum](/community/get-involved/#ethereum-jobs/).
