---
title: Невзаємозамінні токени (NFT)
metaTitle: Що таке NFT? | Переваги та використання
description: Огляд NFT на Ethereum
lang: uk
template: use-cases
emoji: ":frame_with_picture:"
sidebarDepth: 2
image: /images/infrastructure_transparent.png
alt: Логотип Eth відображається за допомогою голограми.
summaryPoint1: Спосіб представити що-небудь унікальне як актив на основі Ethereum.
summaryPoint2: Завдяки NFT у творців контенту з’являється більше можливостей, ніж будь-коли раніше.
summaryPoint3: На основі смартконтрактів блокчейну Ethereum.
---

## Що таке NFT? {#what-are-nfts}

NFT — це **індивідуально унікальні** токени. Кожен NFT має різні властивості (невзаємозамінні) і є доказово дефіцитним. Це відрізняється від таких токенів, як [ETH](/glossary/#ether) або інших токенів на базі Ethereum, як-от USDC, де кожен токен ідентичний і має однакові властивості («взаємозамінний»). Немає значення, яка саме доларова банкнота (або ETH) лежить у вашому гаманці, оскільки вони всі ідентичні й коштують однаково. Однак вам _не байдуже_, яким саме NFT ви володієте, оскільки всі вони мають індивідуальні властивості, які відрізняють їх від інших («невзаємозамінні»).

Унікальність кожного NFT дає змогу токенізувати такі речі, як мистецтво, колекціонування або навіть нерухомість, де один конкретний унікальний NFT представляє якийсь конкретний елемент із цифрового або реального світу. Право власності на актив є загальнодоступним для перевірки в [блокчейні](/glossary/#blockchain) Ethereum.

<YouTube id="Xdkkux6OxfM" />

## Інтернет активів {#internet-of-assets}

За допомогою NFT й Ethereum можна позбутися деяких проблем, які існують в Інтернеті сьогодні. Оскільки все оцифровується, виникає потреба у відтворенні властивостей фізичних об’єктів, як-от дефіцитність, унікальність та підтвердження права власності, у спосіб, що не контролюється центральною організацією. Наприклад, за допомогою NFT ви можете володіти музичним mp3-файлом у всіх програмах на базі Ethereum і не бути прив’язаними до конкретної програми однієї компанії, як-от Spotify чи Apple Music. Ви можете володіти іменем користувача в соціальній мережі, яке можна продати або обміняти, але яке постачальник платформи **не може самовільно у вас відібрати**.

Розгляньмо, як виглядає Інтернет NFT в порівнянні з Інтернетом, яким сьогодні користується більшість.

### Порівняння {#nft-comparison}

| Інтернет NFT                                                                                                                                                                              | Інтернет сьогодення                                                                                                                                                                       |
| ----------------------------------------------------------------------------------------------------------------------------------------------------------------------------------------- | ----------------------------------------------------------------------------------------------------------------------------------------------------------------------------------------- |
| **Ви володієте своїми активами!** Лише ви можете їх продавати або обмінювати.                                                                                             | **Ви орендуєте актив** у певної організації, і його можуть у вас забрати.                                                                                                 |
| NFT є **цифровими унікатами**, не існує двох однакових NFT.                                                                                                               | **Копію часто неможливо відрізнити** від оригіналу.                                                                                                                       |
| Право власності на NFT зберігається в блокчейні, щоб будь-хто міг **публічно його перевірити**.                                                                           | Доступ до записів про право власності на цифрові об’єкти **контролюється установами** — ви повинні вірити їм на слово.                                                    |
| NFT — це [смарт-контракти](/glossary/#smart-contract) на Ethereum. Це означає, що їх **можна легко використовувати в інших смарт-контрактах** та застосунках на Ethereum! | Компанії, що працюють з цифровими об’єктами, зазвичай **вимагають власної інфраструктури «закритого саду»**.                                                              |
| **Творці** контенту **можуть продавати свої роботи де завгодно** й мати доступ до глобального ринку.                                                                      | Творці покладаються на інфраструктуру й аудиторію платформ, якими користуються. На них часто поширюються умови використання та **географічні обмеження**. |
| Творці NFT **можуть зберігати права власності** на свої роботи та програмувати роялті безпосередньо в NFT-контракті.                                                      | Платформи, такі як музичні **стрімінгові сервіси, утримують більшу частину прибутку від продажів**.                                                                       |

## Для чого використовується NFT? Сфери застосування NFT {#nft-use-cases}

NFT використовується для багатьох речей, зокрема:

- підтвердження вашої участі в заході;
- підтвердження того, що ви завершили курс;
- володіння предметами для ігор;
- цифрове мистецтво;
- токенізація активів у реальному світі;
- підтвердження вашої особи в Інтернеті;
- надання доступу до контенту;
- виписування квитка;
- децентралізовані доменні імена в Інтернеті;
- застава в [децентралізованих фінансах](/glossary/#defi)

Можливо, ви художник, що хоче поділитися своїми роботами за допомогою NFT, не втрачаючи контролю і не жертвуючи своїми прибутками через посередників. Ви можете створити новий контракт і вказати кількість NFT, їхні властивості й посилання на певний витвір мистецтва. Як автор, **ви можете запрограмувати в смарт-контракті роялті**, які вам мають виплачуватися (наприклад, перераховувати 5 % від ціни продажу власнику контракту щоразу, коли NFT передається). Ви також завжди можете довести, що створили NFT, оскільки ви володієте [гаманцем](/glossary/#wallet), з якого було розгорнуто контракт. Ваші покупці можуть легко довести, що вони володіють **справжнім NFT** з вашої колекції, оскільки [адреса](/glossary/#address) їхнього гаманця пов’язана з токеном у вашому смарт-контракті. Вони можуть використовувати його в екосистемі Ethereum і бути впевненими в його автентичності.

<Alert variant="update" className="mt-8">
<AlertEmoji text=":eyes:"/>
<AlertContent className="justify-between flex-row items-center">
  <div>Досліджуйте, купуйте й створюйте власні токени NFT на твори мистецтва та колекційні предмети.</div>
  <ButtonLink href="/apps/categories/collectibles">
    Дослідити мистецтво NFT
  </ButtonLink>
</AlertContent>
</Alert>

Або уявімо квиток на спортивний захід. Так само, як **організатор події може вибрати, скільки квитків продати**, творець NFT може вирішити, скільки існуватиме копій. Іноді це точні примірники, як-от 5000 звичайних квитків для входу. Іноді карбуються декілька схожих, але дещо відмінних, як-от квитки з призначеним місцем. Їх можна купити й продати однорангово без оплати за послуги продавцям квитків, і покупець завжди має гарантію справжності квитка, оскільки може перевірити адресу контракту.

На ethereum.org **NFT використовуються, щоб продемонструвати, що люди зробили значний внесок** у наш репозиторій Github (запрограмували вебсайт, написали або змінили статтю…), переклали наш контент або відвідали наші зідзвони спільноти, і ми навіть маємо власне доменне ім’я NFT. Якщо ви зробите внесок в ethereum.org, ви зможете отримати [POAP](/glossary/#poap) NFT. Деякі криптозустрічі використовували POAP як квитки. [Докладніше про те, як зробити внесок](/contributing/#poap).

![POAP від ethereum.org](./poap.png)

Цей вебсайт також має альтернативне доменне ім'я на базі NFT, **ethereum.eth**. Наша адреса `.org` централізовано керується постачальником системи доменних імен (DNS), тоді як ethereum`.eth` зареєстровано на Ethereum через Ethereum Name Service (ENS). Ми володіємо й керуємо ним самі. [Перевірте наш запис ENS](https://app.ens.domains/name/ethereum.eth)

[Докладніше про ENS](https://app.ens.domains)

<Divider />

## Як працюють NFT? {#how-nfts-work}

NFT, як і будь-які цифрові предмети на блокчейні Ethereum, створюються за допомогою спеціальних комп'ютерних програм, заснованих на Ethereum, які називаються «смарт-контрактами». Ці контракти дотримуються певних правил, таких як стандарти [ERC-721](/glossary/#erc-721) або [ERC-1155](/glossary/#erc-1155), які визначають, що може робити контракт.

Смарт-контракт NFT може робити кілька ключових речей:

- **Створення NFT:** контракт може створювати нові NFT.
- **Призначення права власності:** він відстежує, хто якими NFT володіє, прив’язуючи їх до конкретних адрес Ethereum.
- **Присвоєння ID кожному NFT:** кожен NFT має номер, який робить його унікальним. До того ж до нього зазвичай додається певна інформація (метадані), яка описує, чим є NFT.

Коли хтось "створює" або "карбує" NFT, він каже смарт-контракту передати право власності на конкретний NFT. Ця інформація надійно та публічно зберігається в блокчейні.

До того ж автор контракту може додати додаткові правила. Вони можуть обмежити кількість певних NFT або вирішити, що вони повинні отримувати невеликі виплати щоразу, коли NFT переходить із рук у руки.

### Безпека NFT {#nft-security}

Безпека Ethereum забезпечується механізмом [доказу частки](/glossary/#pos). Система робить економічно невигідними зловмисні дії, що дає змогу Ethereum бути стійкою до підробок. Завдяки цьому існують NFT. Щойно [блок](/glossary/#block), який містить вашу транзакцію NFT, стає [фіналізованим](/glossary/#finality), зловмиснику коштуватиме мільйони ETH, щоб його змінити. Кожен, хто працює з програмним забезпеченням Ethereum, зможе негайно виявити нечесне втручання в NFT, а зловмисника буде економічно покарано й видалено.

Проблеми безпеки під час використання NFT найчастіше пов’язані з фішинговими шахрайствами, уразливістю смарт-контрактів або помилками користувачів (наприклад, ненавмисне розкриття приватних ключів), що робить належну безпеку гаманців критично важливою для власників NFT.

<ButtonLink href="/security/">
  Докладніше про безпеку
</ButtonLink>

## Для подальшого читання {#further-reading}

- [Посібник з NFT для початківців](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) — _Лінда Сє, січень 2020 р._
- [Трекер NFT на Etherscan](https://etherscan.io/nft-top-contracts)
- [Трекер NFT на Blockscout](https://eth.blockscout.com/tokens?type=ERC-721,ERC-1155,ERC-404)
- [Стандарт токенів ERC-721](/developers/docs/standards/tokens/erc-721/)
- [Стандарт токенів ERC-1155](/developers/docs/standards/tokens/erc-1155/)
- [Популярні застосунки та інструменти для NFT](https://www.ethereum-ecosystem.com/blockchains/ethereum/nfts)

## Інші ресурси {#other-resources}

- [NFTScan](https://nftscan.com/)

<Divider />

<QuizWidget quizKey="nfts" />
