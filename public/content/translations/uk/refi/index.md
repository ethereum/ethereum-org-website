---
title: "Регенеративні фінанси (ReFi)"
description: "Огляд ReFi і його поточних варіантів використання."
lang: uk
template: use-cases
emoji: ":recycle:"
sidebarDepth: 2
image: /images/future_transparent.png
alt: ""
summaryPoint1: "Альтернативна економічна система, побудована на регенеративних принципах"
summaryPoint2: "Спроба використати Ethereum для вирішення глобальних координаційних криз, як-от зміна клімату"
summaryPoint3: "Інструмент для радикального масштабування екологічно вигідних активів, як-от перевірені вуглецеві кредити"
---

## Що таке ReFi? {#what-is-refi}

**Регенеративні фінанси (ReFi)** — це набір інструментів та ідей, побудованих на основі [блокчейнів](/glossary/#blockchain), що мають на меті створення регенеративної економіки, а не видобувної чи експлуататорської. Зрештою, екстрактивні системи виснажують наявні ресурси й падають; без регенеративних механізмів їм не вистачає стійкості. ReFi працює на припущенні, що створення грошової вартості необхідно відокремити від нестійкого видобутку ресурсів з нашої планети й громад.

Замість цього ReFi прагне вирішити екологічні, комунальні або соціальні проблеми шляхом створення регенеративних циклів. Ці системи створюють цінність для учасників, одночасно користуючись екосистемами та громадами.

Однією з основ ReFi є концепція регенеративної економіки, вперше запропонована Джоном Фуллертоном з Інституту капіталу. Він запропонував [вісім взаємопов'язаних принципів](https://capitalinstitute.org/8-principles-regenerative-economy/), що лежать в основі системного здоров'я:

![Вісім взаємопов'язаних принципів](refi-regenerative-economy-diagram.png)

Проєкти ReFi реалізують ці принципи, використовуючи [смарт-контракти](/glossary/#smart-contract) та додатки [децентралізованого фінансування (DeFi)](/glossary/#defi), щоб стимулювати регенеративну поведінку, наприклад відновлення деградованих екосистем, та сприяти широкомасштабній співпраці у вирішенні глобальних проблем, як-от зміна клімату та втрата біорізноманіття.

ReFi також перетинається з рухом [децентралізованої науки (DeSci)](/desci/), який використовує Ethereum як платформу для фінансування, створення, рецензування, кредитування, зберігання та поширення наукових знань. Інструменти DeSci можуть стати корисними для розробки стандартів і практик, що піддаються перевірці, для впровадження та моніторингу регенеративної діяльності, як-от посадка дерев, видалення пластику з океану або відновлення деградованої екосистеми.

<YouTube id="La52dDzBt2k" />

## Токенізація вуглецевих кредитів {#tokenization-of-carbon-credits}

**[Добровільний вуглецевий ринок (VCM)](https://climatefocus.com/so-what-voluntary-carbon-market-exactly/)** — це механізм фінансування проєктів, які мають підтверджений позитивний вплив на викиди вуглецю: або скорочують поточні викиди, або видаляють парникові гази, що вже потрапили в атмосферу. Ці проєкти отримують актив під назвою «вуглецеві кредити» після їх перевірки, які вони можуть продати приватним особам і організаціям, які хочуть підтримати заходи з протидії зміни клімату.

Окрім VCM, існує також кілька обов'язкових державних вуглецевих ринків («ринки відповідності»), метою яких є встановлення ціни на вуглець за допомогою законів або нормативних актів у певній юрисдикції (наприклад, країні чи регіоні), що контролюють пропозицію дозволів, які підлягають розподілу. Ринки відповідності стимулюють забруднювачів у межах своєї юрисдикції скорочувати викиди, але вони не здатні видаляти парникові гази, які вже були випущені.

Попри свій розвиток протягом останніх десятиліть, VCM продовжує страждати від низки проблем:

1. Сильно фрагментована ліквідність
2. Непрозорі механізми транзакцій
3. Високі комісії
4. Дуже повільна швидкість торгівлі
5. Відсутність масштабованості

Перехід VCM на новий **цифровий вуглецевий ринок (DCM)** на основі блокчейну може стати можливістю для оновлення наявної технології для валідації, проведення транзакцій та використання вуглецевих кредитів. Блокчейни дають змогу публічно перевіряти дані, уможливлюють доступ для широкого кола користувачів і більше ліквідності.

Проєкти ReFi використовують технологію блокчейн, щоб полегшити багато проблем традиційного ринку:

- **Ліквідність зосереджена в невеликій кількості пулів ліквідності**, якими може вільно торгувати будь-хто. Великі організації, а також окремі користувачі можуть використовувати ці пули без ручного пошуку продавців/покупців, плати за участь або попередньої реєстрації.
- **Усі транзакції реєструються на публічних блокчейнах**. Шлях, який кожен вуглецевий кредит приймає через торговельну активність, простежується назавжди, щойно він доступний у DCM.
- **Швидкість транзакцій майже миттєва**. Процес забезпечення великої кількості вуглецевих кредитів через застарілі ринки може тривати кілька днів або тижнів, водночас у DCM це може бути досягнуто за кілька секунд.
- **Торгова діяльність відбувається без посередників**, які стягують високі комісії. Цифрові вуглецеві кредити означають значне скорочення витрат у порівнянні з традиційними кредитами.
- **DCM є масштабованим** і може задовольняти потреби як окремих осіб, так і транснаціональних корпорацій.

### Ключові компоненти DCM {#key-components-dcm}

Чотири основні компоненти складають нинішній ландшафт DCM:

1. Такі реєстри, як [Verra](https://verra.org/project/vcs-program/registry-system/) та [Gold Standard](https://www.goldstandard.org/), гарантують надійність проєктів, що створюють вуглецеві кредити. Вони також керують базами даних, у яких цифрові кредити вуглецю зʼявляються і можуть бути передані або використані (звільнені).

Існує нова хвиля інноваційних проєктів, побудованих на блокчейнах, які намагаються посунути позиції лідерів цієї галузі.

2. Вуглецеві мости, так звані токенайзери, забезпечують технологію представлення або передавання вуглецевих кредитів із традиційних реєстрів до DCM. Серед відомих прикладів — [Toucan Protocol](https://toucan.earth/), [C3](https://c3.app/) та [Moss.Earth](https://moss.earth/).
3. Інтегровані послуги пропонують кредити на уникнення викидів вуглецю та/або видалення викидів кінцевим користувачам, щоб вони могли претендувати на екологічну користь кредиту й поділитися з усім світом своєю підтримкою заходів із боротьби зі зміною клімату.

Деякі, як-от [Klima Infinity](https://www.klimadao.finance/infinity) та [Senken](https://senken.io/), пропонують широкий вибір проєктів, розроблених третіми сторонами та випущених за встановленими стандартами, такими як Verra; інші, як-от [Nori](https://nori.com/), пропонують лише конкретні проєкти, розроблені за їхнім власним стандартом вуглецевих кредитів, які вони випускають і для яких мають власний спеціалізований ринок.

4. Базові рейки й інфраструктура, які сприяють розширенню впливу й ефективності всього ланцюжка постачання вуглецевого ринку. [KlimaDAO](http://klimadao.finance/) надає ліквідність як суспільне благо (дозволяючи будь-кому купувати або продавати вуглецеві кредити за прозорою ціною), стимулює збільшення пропускної здатності вуглецевих ринків і списань за допомогою винагород, а також надає зручний, сумісний інструментарій для доступу до даних, придбання та списання широкого спектру токенізованих вуглецевих кредитів.

## ReFi за межами вуглецевих ринків {#refi-beyond}

Хоча нині багато уваги приділяється ринкам вуглецю загалом і переходу з VCM до DCM зокрема в межах простору, термін «ReFi» не обмежується виключно вуглецем. Можуть бути розроблені й токенізовані інші екологічні активи за межами вуглецевих кредитів, що означатиме, що інші негативні зовнішні впливи також можуть бути оцінені на базових рівнях майбутніх економічних систем. Крім того, регенеративний аспект цієї економічної моделі можна застосувати і в інших сферах, як-от фінансування суспільних благ через платформи квадратичного фінансування на кшталт [Gitcoin](https://gitcoin.co/). Організації, які є побудованими на ідеї відкритої участі та справедливого розподілу ресурсів, дають кожному змогу спрямовувати гроші на програмні проєкти з відкритим кодом, а також освітні, екологічні та громадські проєкти.

Зміщуючи напрямок руху капіталу від екстрактивних практик до регенеративного потоку, проекти й компанії, які забезпечують соціальні, екологічні або комунальні вигоди (і які можуть не досягти фінансування в традиційних фінансах), можуть зрушити з місця й генерувати позитивні зовнішні ефекти для суспільства набагато швидше і легше. Перехід до цієї моделі фінансування також відчиняє двері до набагато інклюзивніших економічних систем, де представники всіх демографічних груп можуть стати активними учасниками, а не просто пасивними спостерігачами. ReFi пропонує бачення Ethereum як механізму координації дій з екзистенційних проблем, що стоять перед нашим видом і всім життям на нашій планеті, — як базового рівня нової економічної парадигми, що уможливлює більш інклюзивне та стійке майбутнє на прийдешні століття.

## Додаткова література про ReFi

- [Загальний огляд вуглецевих валют та їхнього місця в економіці](https://www.klimadao.finance/resources/the-vision-of-a-carbon-currency)
- [«Міністерство майбутнього» — роман, що зображує роль валюти, забезпеченої вуглецем, у боротьбі зі зміною клімату](https://en.wikipedia.org/wiki/The_Ministry_for_the_Future)
- [Детальний звіт Цільової групи з масштабування добровільних вуглецевих ринків](https://www.iif.com/Portals/1/Files/TSVCM_Report.pdf)
- [Стаття про ReFi у глосарії CoinMarketCap від Кевіна Овокі та Евана Міязоно](https://coinmarketcap.com/academy/glossary/regenerative-finance-refi)
