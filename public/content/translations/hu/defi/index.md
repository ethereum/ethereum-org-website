---
title: Decentralizált pénzügy (DeFi)
description: Az Ethereumon működő decentralizált pénzügyek (DeFi) áttekintése
lang: hu
template: use-cases
emoji: ":money_with_wings:"
image: /images/use-cases/defi.png
alt: Egy LEGO építőkockákból készült Ethereum-logó.
sidebarDepth: 2
summaryPoint1: Egy globális és nyitott alternatívája a jelenlegi pénzügyi rendszernek.
summaryPoint2: Olyan termékek, melyek révén kölcsönözhet, megtakaríthat, befektethet, kereskedhet és ez még nem minden.
summaryPoint3: Nyíltforráskódú technológián alapszik, melyre bárki fejleszthet megoldásokat.
---

A decentralizált pénzügyek (DeFi) egy nyílt és globális pénzügyi rendszer, mely az internet korához igazodik – alternatívája annak, ami alig átlátható, szorosan kontrollált és sok évtizedes infrastruktúrák és folyamatok tartják össze. A DeFi kontrollt és átláthatóságot biztosít a pénzeszközök felett. Lehetőséget ad arra, hogy a globális piacokon működjön és alternatívát biztosít a helyi valuták vagy bankolási lehetőségek helyett. A DeFi termékek mindenki számára elérhetővé teszik a pénzügyi szolgáltatásokat, aki internetkapcsolattal rendelkezik, és nagy arányban maguk a felhasználók tulajdonolják és kezelik ezeket. Eddig több tízmilliárd dollárnyi kripto áramlott keresztül a DeFi alkalmazásokon, és ez minden egyes nappal növekszik.

## Mi az a DeFi? {#what-is-defi}

A DeFi egy gyűjtőfogalom azokra a pénzügyi termékekre és szolgáltatásokra vonatkozóan, melyek mindenki számára elérhetők az Ethereum hálózatát használva – bárkinek, aki rendelkezik internetkapcsolattal. A DeFi révén a piacok állandóan nyitva vannak és nincs olyan központi hatóság, amely megakadályozhatna egy kifizetést vagy megtilthatná a hozzáférést valamilyen termékhez. Azok a szolgáltatások, melyek korábban lassúak voltak és az emberi hiba kockázatát hordozták magukban, most automatikusak és biztonságokat, mivel egy olyan programkód üzemelteti azokat, melyet bárki megvizsgálhat.

Egy gyorsan fejlődő kriptogazdaság található itt, ahol Ön is adhat és vehet fel kölcsönt, kereskedhet long/short pozíciókkal, kamatoztathat stb. A kriptóhoz értő argentinok arra használták a DeFi-t, hogy kilépjenek a bénító inflációs helyzetből. Bizonyos vállalatok elkezdték a munkavállalóik fizetést valós időben átutalni (streaming). Néhány személy több millió dollárt érő hitelt vett fel és fizetett vissza anélkül, hogy bármilyen módon igazolnia kellett volna a személyazonosságát.

<YouTube id="H-O3r2YMWJ4" />

## A DeFi és a hagyományos pénzügyek összehasonlítása {#defi-vs-tradfi}

A DeFi-ban rejlő lehetőségeket talán úgy lehet legjobban megragadni, ha megértjük a jelenlegi problémákat.

- Az emberek egy bizonyos rétege nem nyithat bankszámlát vagy használhat pénzügyi szolgáltatásokat.
- Ha valaki nem fér hozzá a pénzügyi szolgáltatásokhoz, akkor nem is tud munkát vállalni.
- A pénzügyi szolgáltatások megakadályozhatják, hogy Ön hozzáférjen a pénzeszközeihez.
- A pénzügyi szolgáltatások egyik rejtett ára, hogy hozzáférnek a személyes adataihoz.
- A kormányok és központi hatóságok bármikor lezárhatják a pénzügyi piacokat.
- A kereskedés időszaka gyakran egy adott időzónában meghatározott munkaidőre korlátozódik.
- Az átutalások több napig is eltarthatnak a közbenső, manuális folyamatok miatt.
- A pénzügyi szolgáltatásokért extra díjat kell fizetni, mert a közvetítő intézmények is kiveszik a részüket.

### Összehasonlítás {#defi-comparison}

| DeFi                                                                                                                | Hagyományos pénzügyek                                                                                                              |
| ------------------------------------------------------------------------------------------------------------------- | ---------------------------------------------------------------------------------------------------------------------------------- |
| Ön rendelkezik a saját pénzeszközei felett.                                                                         | Az Ön pénze a vállalatok kezében van.                                                                                              |
| Ön dönti el, hogy a pénzét hol tartja és mire költi el.                                                             | Meg kell bíznia a vállalatokban, hogy nem élnek vissza a pénzeszközeivel, például nem adják kölcsön azokat kockázatos ügyfeleknek. |
| A pénzeszközök átutalása perceken belül megtörténik.                                                                | Az átutalás napokig is eltarthat a manuális lépések miatt.                                                                         |
| A tranzakciók nem közvetlen módon köthetők a személyazonossághoz.                                                   | A pénzügyi tevékenységek szorosan kapcsolódnak az identitáshoz.                                                                    |
| A DeFi mindenki előtt nyitva áll.                                                                                   | A pénzügyi szolgáltatásokat igényelni kell.                                                                                        |
| A pénzpiacok mindig nyitva vannak.                                                                                  | A pénzpiacok bezárnak, mert az alkalmazottaknak pihenésre van szükségük.                                                           |
| Az átláthatóságra épül – bárki megtekintheti az adott termék adatait és megvizsgálhatja, hogyan működik a rendszer. | A pénzügyi intézmények zárt könyvek számunkra: nem kérheti el senki a hitelezési feljegyzéseiket, az eszközeik leltárát stb.       |

<ButtonLink href="/dapps/?category=finance#explore">
  Fedezze fel a DeFi alkalmazásokat
</ButtonLink>

## Minden a Bitcoinnal kezdődött... {#bitcoin}

A Bitcoin több szempontból is az első DeFi alkalmazás volt. A Bitcoin lehetővé tette, hogy a felhasználó valóban birtokolja és kontrollálja az értéket, és elküldje azt a világon bárhova. Ehhez pedig egy olyan módszert adott egy nagy létszámú, egymásban nem bízó csoport kezébe, amellyel közvetítő megbízása nélkül egyezhetnek meg a számlafőkönyv tartalmán. A Bitcoin mindenki számára nyitott és senki sem tudja megváltoztatni a szabályait. A szabályai, ahogy a végessége és a nyitottsága is bele van kódolva a technológiába. Ez teljesen eltér a hagyományos pénzügyektől, ahol a kormány pénzt nyomtathat, mely csökkenti a megtakarítások értékét, a cégek pedig lezárhatják a pénzügyi piacokat.

Az Ethereum is erre épít. A Bitcoinhoz hasonlóan a szabályokat nem változtathatja meg senki, és mindenkinek van hozzáférése. Ezen felül a digitális pénzt programozhatóvá teszi az [okosszerződések](/glossary/#smart-contract) által, így az értékek tárolásán és küldésén kívül sok másra is alkalmas.

<YouTube id="qFBYB4W2tqU" />

## Programozható pénz {#programmable-money}

Ez furcsán hangzik... „miért akarnám programozni a pénzemet”? Ez azonban több, mint az Ethereum tokenjeinek alaptulajdonsága. Bárki programozhat valamilyen logikát a kifizetések kezelésébe. Így rendelkezhet a Bitcoin által nyújtott kontrollal és biztonsággal, a pénzügyi intézmények által nyújtott szolgáltatásokkal kombinálva azt. Lehetővé válik, hogy a kriptovalutával olyan műveleteket is véghezvigyen a felhasználó, amit a Bitcoin nem támogat, mint például kölcsön adás és kölcsön vétel, időzített kifizetések, indexalapokba való befektetés stb.

<InfoBanner shouldSpaceBetween emoji=":eyes:">
  <div>Tekintse át azokat a DeFi alkalmazásokat, melyeket kipróbálásra javaslunk, amennyiben Ön most ismerkedik az Ethereummal.</div>
  <ButtonLink href="/dapps/?category=finance#explore">
    Fedezze fel a DeFi alkalmazásokat
  </ButtonLink>
</InfoBanner>

## Mit lehet csinálni a DeFi-ban? {#defi-use-cases}

A legtöbb pénzügyi szolgáltatásnak létezik decentralizált alternatívája. Az Ethereum emellett olyan lehetőségeket teremt, hogy teljesen új pénzügyi termékek is létrejöhessenek. Ez egy folyamatosan bővülő lista.

- [Pénzküldés a világ bármelyik pontjára](#send-money)
- [Pénzáramoltatás (streaming) a világon bárhova](#stream-money)
- [Stabil pénznemek használata](#stablecoins)
- [Kölcsönfelvétel fedezettel](#lending)
- [Kölcsönfelvétel fedezet nélkül](#flash-loans)
- [Megtakarítás kriptóval](#saving)
- [Kereskedés tokenekkel](#swaps)
- [Portfóliófejlesztés](#investing)
- [Közösségi elképzelések finanszírozása](#crowdfunding)
- [Biztosítás vásárlása](#insurance)
- [Portfóliókezelés](#aggregators)

<Divider />

### Azonnali pénzküldés a világ bármelyik pontjára {#send-money}

Az Ethereum-blokklánc úgy van kialakítva, hogy biztonságosan és globálisan kezeljen tranzakciókat. A Bitcoinhoz hasonlóan az Ethereumon is olyan könnyen lehet pénzt utalni, akár egy e-mailt elküldeni. Csak írja be a fogadó fél [ENS-nevét](/glossary/#ens) (például bob.eth) vagy számlacímét a tárcájában, és az utalás közvetlenül megérkezik hozzá általában percek alatt. Az utalások küldéséhez vagy fogadásához szükség van egy [tárcára](/wallets/).

<ButtonLink href="/dapps/?category=finance#explore">
  Tovább a fizetési dappokhoz
</ButtonLink>

#### Pénzáramoltatás (streaming) a világon bárhova... {#stream-money}

Az Ethereumon pénzáramoltatásra is lehetőség van. Ez lehetővé teszi, hogy valós időben kapja meg valaki a fizetését, így a pénzeszközei mindig rendelkezésre állnak. Vagy kölcsönözhet is valamit addig, amíg azt használja, mint egy tárolóhely vagy elektromos robogó.

Ha pedig nem akar [ETH-t](/glossary/#ether) küldeni vagy áramoltatni, mert annak változhat az értéke, akkor alternatív valuták is rendelkezésre állnak az Ethereumon: ezek a [stabil érmék](/glossary/#stablecoin).

<Divider />

### Stabil pénznemek használata {#stablecoins}

A kriptovaluta változékonysága számos pénzügyi termék és általános költés esetén problémát okoz. A DeFi közösség ezt a stabil érmékkel oldotta meg. Ezek értéke hozzá van kötve egy másik eszközhöz, általában egy népszerű valutához, mint amilyen a dollár.

Az olyan érmék értéke, mint a Dai vagy a USDC, csak néhány centtel változik. Ezért tökéletesen megfelelnek a munkabér kifizetésre vagy a kiskereskedelem számára. Dél-Amerikában számtalan ember használt stabil érméket, hogy megvédje a megtakarításait, amikor a kormányzat által kibocsátott valuták bizonytalan helyzetbe kerültek.

<ButtonLink href="/stablecoins/">
  Bővebben a stabil érmékről
</ButtonLink>

<Divider />

### Kölcsönfelvétel {#lending}

A kölcsönfelvétel a decentralizált szolgáltatóktól kétféle módon valósulhat meg.

- Peer-to-peer (P2P), amikor a kölcsön felvevője közvetlenül egy meghatározott kölcsönadótól kap pénzt.
- Gyűjtőszámlás (pool), amikor a kölcsönadó pénzeszközt biztosít (likviditás) a gyűjtőszámlának, amelytől a kölcsönvevők pénzt tudnak szerezni.

<ButtonLink href="/dapps/?category=finance#explore">
  Tovább a kölcsönfelvételi dappokhoz
</ButtonLink>

Számos előnye van annak, ha decentralizált kölcsönadót használunk...

#### A kölcsönfelvétel magán jellegének megőrzése {#borrowing-privacy}

Manapság a pénz kölcsönadása és -vétele az abban résztvevő egyének köré rendeződik. A bank tudni akarja, hogy vissza fogja-e fizetni a kölcsönt annak igénylője, mielőtt odaítélné neki.

A decentralizált kölcsönzésnél a feleknek nem kell azonosítaniuk magukat. Ehelyett a kölcsönvevő fedezetet ad, melyet a kölcsönadó automatikusan megkap, ha a kölcsönt nem fizeti vissza. Néhány kölcsönadó [NFT-ket](/glossary/#nft) is elfogad fedezet gyanánt. Az NFT-k olyan okiratok, melyek egy egyedi eszközhöz kapcsolódnak, mint például egy festmény. [Bővebben az NFT-kről](/nft/)

Így anélkül lehet pénzt kölcsönözni, hogy hitelellenőrzést kellene végezni vagy személyes információkat átadni.

#### Globális alapokhoz való hozzáférés {#access-global-funds}

Amikor valaki decentralizált kölcsönadóhoz fordul, akkor az egész világon letétbe helyezett alapok válnak számára elérhetővé, nem csak azok az eszközök, melyeket a kiválasztott bankban vagy intézményben elhelyeztek. Ez sokkal elérhetőbbé teszi a kölcsönt és jobb kamatozást is biztosít.

#### Adóhatékonyság {#tax-efficiencies}

A kölcsönfelvétel révén hozzáférhet a szükséges eszközökhöz, így nem kell eladnia a rendelkezésére álló ETH-t (melynek adóvonzata van). Ehelyett használhatja az ETH-t fedezetként egy stabilérme-kölcsönhöz. Így a szükséges pénz is rendelkezésére áll, és az ETH-t is megtarthatja. A stabil érmék olyan tokenek, melyek előnyösebbek, ha készpénzre van szüksége, mert az értékük nem változik annyira, mint az ETH esetében. [Bővebben a stabil érmékről](#stablecoins)

#### Villámkölcsönök {#flash-loans}

A villámkölcsön a decentralizált kölcsönzés kísérleti jellegű formája, amikor fedezet nélkül, illetve bármiféle személyes adat átadása nélkül tud valaki kölcsönt felvenni.

Ezek jelenleg nem érhetők el kiterjedt körben a nem technikai felhasználók között, de arrafelé mutatnak, ami a jövőben mindenki számára rendelkezésre fog állni.

Azon az alapon működik, hogy a kölcsönt ugyanabban a tranzakcióban veszik fel és fizetik vissza. Ha nem tudják visszafizetni, akkor a tranzakció visszafordul, mintha nem is történt volna semmi.

A kölcsönzéshez használt pénzeszközök likviditási gyűjtőszámlákon találhatók (nagy mennyiségű pénzeszközök kölcsönzési célra). Ha egy adott pillanatban nem használják azokat, akkor egy személynek lehetősége van kölcsönvenni az eszközöket, üzletet hajtani végre azokkal, és egyszerre visszafizetni azokat, szinte a kölcsönzéssel azonos időben.

Ily módon rengeteg logikát kell belefoglalni egy ilyen magáért beszélő tranzakcióba. Erre egy egyszerű példa az lehet, hogy valaki arra használja a villámkölcsönt, hogy egy adott eszközből a lehető legtöbbet beszerezze egy adott áron, és eladja azt egy másik tőzsdén, ahol az ár magasabb.

Így egyetlen tranzakcióban a következők történnek:

- X összegű $asset-et kölcsönöz 1,00 $ értéken az A tőzsdén
- Az X összegű $asset-et eladja 1,10 $ értéken a B tőzsdén
- Visszafizeti a kölcsönt az A tőzsdének
- A profit mínusz a tranzakciós költség az Ön nyeresége

Ha a B tőzsdén lévő kínálat hirtelen lezuhan, és a felhasználó nem tudott eleget vásárolni ahhoz, hogy lefedje az eredeti kölcsönt, akkor a tranzakció egyszerűen visszafordul.

Ha a hagyományos pénzügyi világban szeretne ugyanilyen ügyletet végrehajtani, akkor hatalmas pénzösszegre van szüksége. Ezek a pénzkereső stratégiák csak azoknak elérhetők, akik már most is vagyonosak. A villámkölcsön egy olyan jövőt fest elénk, melyben a pénzcsinálásnak nem előfeltétele az, hogy az ember vagyonos legyen.

<ButtonLink isSecondary href="https://aave.com/flash-loans/">
  Bővebben a villámkölcsönökről
</ButtonLink>

<Divider />

### Kezdjen el pénzt megtakarítani a kriptóval {#saving}

#### Kölcsönadás {#lending}

A rendelkezésére álló kriptovaluta kölcsönadásával kamatot kaphat, így pénzeszközei folyamatosan növekednek. Jelenleg a kamatráták sokkal magasabbak, mint a helyi bankokban (ha egyáltalán van elérhető bank a közelében). Itt egy példa:

- Kölcsönadja a rendelkezésére álló 100 Dai-t, ami egy [stabil érme](/stablecoins/), egy olyan termékért, mint az Aave.
- Kap 100 Aave Dai-t (aDai), mely egy token, és a kölcsönadott Dai-t reprezentálja.
- Az aDai növekedni fog a kamatráta alapján, így Ön láthatja, ahogy az egyenlege növekszik a tárcájában. Az [éves ráta (APR)](/glossary/#apr) függvényében az Ön tárcaegyenlege akár néhány napon vagy órán belül már 100,1234 összeget mutathat!
- Bármikor visszavonhat bármekkora Dai összeget, ami megegyezik az Ön aDai egyenlegével.

<ButtonLink href="/dapps/?category=finance#explore">
  Tovább a kölcsönadási dappokhoz
</ButtonLink>

#### Veszteség nélküli lottó {#no-loss-lotteries}

A veszteség nélküli lottók, mint a PoolTogether, szórakoztató és innovatív módszerek a megtakarításokra.

- Vásárol 100 jegyet 100 Dai tokenért.
- Kap 100 plDai-t, ami a 100 jegyet reprezentálja.
- Ha valamelyik jegyét kisorsolják, a plDai egyenlege megnövekszik a nyeremény összegével.
- Ha nem nyer, akkor a 100 plDai átgördül a következő heti sorsolásra.
- Bármikor visszavonhat bármekkora Dai összeget, ami megegyezik az Ön plDai egyenlegével.

A rendelkezésre álló nyeremény abból a kamatból keletkezik, amit a jegyvásárláson összegyűjtött összeg kölcsönadásából szereznek, ahogy azt a fenti példa is mutatja.

<ButtonLink isSecondary href="https://pooltogether.com">
  Próbálja ki a PoolTogether lehetőséget
</ButtonLink>

<Divider />

### Kereskedés a tokenekkel {#swaps}

Az Ethereumon ezernyi token elérhető. A decentralizált tőzsdék (DEX) lehetővé teszik, hogy a felhasználók a különféle tokenekkel bármikor kereskedjenek. Eközben az eszközök feletti kontroll végig megmarad. Olyan, mint amikor az ember egy másik országba utazik és valutaváltót használ. Ugyanakkor a DeFi sosem zár be. A pénzpiacok folyamatosan nyitva vannak (az év 365 napján, napi 24 órában), a technológia pedig garantálja, hogy mindig van, aki elfogadja az ügyletet.

Például, ha Ön szeretné használni a veszteség nélküli lottózást, a PoolTogether-t (ahogy fentebb írtuk), szüksége lesz Dai vagy USDC tokenre. A decentralizált tőzsdén átválthatja a kívánt ETH-összeget ezekre a tokenekre, majd vissza, amikor végzett az ügylettel.

<ButtonLink href="/dapps/?category=finance#explore">
  Tovább a tokenes tőzsdékre
</ButtonLink>

<Divider />

### Haladó szintű kereskedés {#trading}

Haladóbb lehetőségek is rendelkezésre állnak azoknak a kereskedőknek, akik több kontrollt szeretnének. Lehetségesek a meghatározott áron történő vételi/eladási megbízások (limit order), határidős ügyletek, tőkeáttétes kereskedések és még sok más. A decentralizált kereskedés során Ön hozzáfér a globális likviditáshoz, a piac sosem zár be, az eszközök feletti kontroll pedig mindig az Ön kezében van.

A centralizált tőzsdéken ehhez képest letétbe kell helyezni az eszközöket a kereskedés előtt, és meg kell bízni bennük, hogy azt megfelelően kezelik. Miközben az eszköz letétben van náluk, nincs biztonságban, mert a centralizált tőzsdék a hackerek kedvelt célpontjai.

<ButtonLink href="/dapps/?category=finance#explore">
  Tovább a kereskedő dappokhoz
</ButtonLink>

<Divider />

### Portfóliófejlesztés {#investing}

Az Ethereumon találhatók olyan alapkezelő termékek, melyek az Ön által választott stratégia mentén megpróbálják megnövelni portfóliója értékét. Mindez automata, mindenki számára nyitott, és nem igényel kezelőt, aki a profitból levenné a saját részét.

Egy jó példa erre a [DeFi Pulse Index fund (DPI)](https://defipulse.com/blog/defi-pulse-index/). Ez az alap automatikusan kiigazítja az Ön portfólióját, hogy az állandóan a legjobb DeFi-tokeneket tartalmazza az aktuális piaci értékük alapján. Önnek nem kell foglalkoznia a részletekkel, és bármikor visszavonhatja pénzeszközeit az alapból.

<ButtonLink href="/dapps/?category=finance#explore">
  Tovább a befektetési dappokhoz
</ButtonLink>

<Divider />

### Közösségi elképzelések finanszírozása {#crowdfunding}

Az Ethereum egy tökéletes platform arra, hogy a közösség segítségével finanszírozzon bizonyos elképzeléseket:

- A lehetséges finanszírozók bárhonnan jöhetnek – az Ethereum és a tokenjei mindenkinek elérhetők, a világon bárhol.
- Átlátható, így az adománygyűjtők igazolni tudják, hogy mennyi pénz jött össze. Azt is nyomon lehet követni, hogy a pénz hogyan lett elköltve.
- Az adománygyűjtők automatikus visszatérítést is be tudnak állítani, például ha egy adott határidőre nem jön össze a minimális összeg.

<ButtonLink href="/dapps/?category=finance#explore">
  Tovább a közösségi finanszírozás dappokhoz
</ButtonLink>

#### Kvadratikus finanszírozás {#quadratic-funding}

Az Ethereum egy nyílt forráskódú program, és az eddigi fejlesztések nagy részét a közösség finanszírozta. Ez vezetett el egy érdekes és új modellhez: a kvadratikus finanszírozáshoz. Ennek lehetősége van azt a módot továbbfejleszteni, ahogy a közjavak finanszírozását kezelhetjük.

A kvadratikus finanszírozás gondoskodik arról, hogy azok a projektek kapják a finanszírozást, amelyre tényleg a legnagyobb az igény. Tehát azokat támogatjuk, amelyek a leginkább magasabb szintre emelik az emberek életét. Így működik:

1. Az adományozott pénzösszegek egy alapba (matching pool) kerülnek.
2. Megkezdődik a nyilvános adománygyűjtés.
3. Az emberek úgy jelezhetik, hogy számukra fontos egy adott projekt, hogy pénzt adományoznak rá.
4. Az adománygyűjtés lezártával az alapot szétosztják a projektek között. Ebből az alapból az a projekt kapja a legmagasabb összeget, amelyre a leginkább igényt tartanak az adományozók.

Eszerint az A projekt, mely 100 adományt kapott, egyenként 1 $ értékben, több finanszírozást kaphat az alapból, mint a B projekt, mely egyetlen adományt kapott 10 000 $ értékben (a kapott összeg az alap méretén múlik).

<ButtonLink href="https://wtfisqf.com">
  Bővebben a kvadratikus finanszírozásról
</ButtonLink>

<Divider />

### Biztosítások {#insurance}

A decentralizált biztosítások célja, hogy azok olcsóbbak, sokkal átláthatóbbak legyenek, és gyorsabb legyen a kifizetés. Az automatizálásnak köszönhetően a biztosítás általi lefedettség megfizethetőbb, a kifizetések pedig gyorsabbak. Az igénybejelentéshez használt adatok teljesen transzparensek.

Az Ethereum termékei, mint bármelyik szoftver, tartalmazhatnak hibákat és sebezhető pontokat. Emiatt jelenleg sok biztosítási megoldás a felhasználók eszközeinek elvesztése ellen ad védelmet. Ugyanakkor vannak olyan projektek, melyek elkezdtek kialakítani az élet többi eseményére vonatkozóan is biztosításokat. Egy jó példa erre az Etherisc's Crop biztosítása, melynek célja [a kisméretű, kenyai gazdálkodók védelme az aszály és az árvíz ellen](https://blog.etherisc.com/etherisc-teams-up-with-chainlink-to-deliver-crop-insurance-in-kenya-137e433c29dc). A decentralizált biztosítás olcsóbb megoldást tud kínálni a gazdálkodóknak, akiknek a hagyományos biztosítók általában megfizethetetlenek.

<ButtonLink href="/dapps/?category=finance#explore">
  Tovább a biztosítási dappokhoz
</ButtonLink>

<Divider />

### Gyűjtőhelyek és portfóliókezelők {#aggregators}

Amikor ennyi minden zajlik, Önnek is szüksége lehet egy olyan megoldásra, mellyel a befektetéseit, kölcsöneit és kereskedéseit figyelemmel követheti. Rengeteg olyan termék elérhető, melyekkel egyetlen helyről tudja az összes DeFi tevékenységét koordinálni. Ez a DeFi nyílt architektúrájának szépsége. A csapatok olyan interface-eket építenek, melyekkel nemcsak az összes termék kapcsán láthatja az egyenlegét, hanem használhatja azok tulajdonságait is. Amint Ön is jobban elmélyül a DeFi világában, hasznosnak fogja ezt találni.

<ButtonLink href="/dapps/?category=finance#explore">
  Tovább a portfóliós dappokhoz
</ButtonLink>

<Divider />

## Hogyan működik a DeFi? {#how-defi-works}

A decentralizált pénzügyek (DeFi) kriptovalutákat és okosszerződéseket használnak ahhoz, hogy közvetítő nélküli szolgáltatásokat adjanak. A mai pénzügyi világban a pénzintézetek garantálják a tranzakciókat. Ez nagy hatalmat ad az intézményeknek, mert a pénz rajtuk áramlik keresztül. Emellett emberek milliárdjai világszerte még bankszámlát sem tudnak nyitni maguknak.

A DeFi-ban az okosszerződés helyettesíti a pénzintézetet a tranzakció során. Az okosszerződés egy olyan Ethereum-számla, mely pénzeszközöket tartalmaz és azokat elküldheti vagy visszaveheti bizonyos feltételek mentén. Miután az okosszerződés életbe lépett, már senki sem változtathatja meg – úgy fog működni, ahogy le lett programozva.

Egy olyan szerződést, melynek lényege, hogy támogatást vagy zsebpénzt küldjön, le lehet programozni úgy, hogy A számláról B számlára rakjon pénzt minden pénteken. Ezt addig fogja csinálni, amíg az A számlán elegendő összeg található. Senki sem tudja megváltoztatni a szerződést úgy, hogy hozzáadja a C számlát és ellopja az összeget.

A szerződések emellett teljesen nyilvánosak és bárki megvizsgálhatja azokat. Eszerint a rossz szerződések elég hamar a közösség vizsgálódása alá kerülnek.

Ez valójában azt jelenti, hogy jelenleg az Ethereum-közösség technikailag képzettebb tagjaiban bízunk, akik el tudják olvasni a programkódot. A nyílt forráskódon alapuló közösség segít a fejlesztőket ellenőrzés alatt tartani, ami idővel szükségtelenné fog válni, ahogy az okosszerződéseket könnyebb lesz átlátni, és a programkód megbízhatóságára más igazolási módok is születnek.

## Az Ethereum és a DeFi {#ethereum-and-defi}

Az Ethereum tökéletes alapot biztosít a decentralizált pénzügyek (DeFi) számára:

- Az Ethereumot és az azon működő okosszerződéseket senki sem birtokolja – tehát bárki használhatja a DeFi-t. Ebből adódik, hogy senki sem változtathatja meg a szabályokat.
- A DeFi termékek a háttérben ugyanazon a nyelven szólnak, ami az Ethereum. Emiatt a termékek nagy része zökkenőmentesen képes együttműködni. Az egyik platformon kölcsönadhat tokeneket, és kereskedhet a kamatozó tokenekkel egy teljesen másik piacon, teljesen másik alkalmazással. Ez olyan, mintha a bankjában a hűségpontokat készpénzre váltaná.
- A tokenek és kriptovaluták az Ethereum részei, mely egy megosztott főkönyv – fő jellemzője a tranzakciók és a tulajdonlás követhetősége.
- Az Ethereum tökéletes pénzügyi szabadságot ad – a legtöbb termék sosem fog felügyeletet gyakorolni az Ön eszközei felett, így a kontroll Önnél marad.

A DeFi-t a következő rétegek szerint értelmezheti:

1. A blokklánc – az Ethereum tartalmazza az összes tranzakciót és a számlák státuszát.
2. Az eszközök – [ETH](/eth/) és a többi token (valuták).
3. A protokollok – az [okosszerződések](/glossary/#smart-contract), melyek a műveleteket biztosítják, mint amilyen például egy szolgáltatás az eszközök decentralizált kölcsönadására.
4. [Az alkalmazások](/dapps/) – azok a termékek, melyek révén kezeljük és elérjük a protokollokat.

Megjegyzés: a legtöbb DeFi alkalmazás az [ERC-20 szabványt](/glossary/#erc-20) használja. A DeFi alkalmazások beburkolják az ETH-t és így becsomagolt ethert (WETH) használnak. [Bővebben a becsomagolt etherről](/wrapped-eth).

## Építse Ön is a DeFi-t {#build-defi}

A DeFi egy nyílt forráskódú kezdeményezés. A kapcsolódó protokollok és alkalmazások mind nyitottak az Ön számára, hogy megvizsgálja azokat, elágazásokat készítsen azokból vagy továbbfejlessze azokat. A rétegezett struktúra következtében (melynek részei ugyanarra az alap blokkláncra épülnek és ugyanazokat az eszközöket használják) a protokollokat össze lehet kötni, hogy egyedi lehetőségeket aknázzunk ki.

<ButtonLink href="/developers/docs/dapps/">
  Bővebben a dappok építéséről
</ButtonLink>

## További olvasnivaló {#further-reading}

### DeFi adatok {#defi-data}

- [DeFi Prime](https://defiprime.com/)
- [DeFi Llama](https://defillama.com/)

### Cikkek a DeFi-ról {#defi-articles}

- [Útmutató kezdőknek a DeFi-ról](https://blog.coinbase.com/a-beginners-guide-to-decentralized-finance-defi-574c68ff43c4) – _Sid Coelho-Prabhu, 2020. január 6._

### Videók {#videos}

- [Finematics – decentralizált pénzügyi oktatás](https://finematics.com/) – _Videók a DeFi-ról_
- [The Defiant](https://www.youtube.com/playlist?list=PLaDcID4s1KronHMKojfjwiHL0DdQEPDcq) – _A DeFi alapjai: minden, amit tudnia kell, hogy elboldoguljon ebben a néha rejtélyes világban._
- [Whiteboard Crypto](https://youtu.be/17QRFlml4pA) _Mi az a DeFi?_

### Közösségek {#communities}

- [DeFi Llama Discord-szerver](https://discord.defillama.com/)
- [DeFi Pulse Discord-szerver](https://discord.gg/Gx4TCTk)
