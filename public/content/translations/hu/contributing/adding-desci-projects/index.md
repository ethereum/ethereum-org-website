---
title: DeSci projektek hozzáadása
description: Az az irányelv, amelyet követünk, amikor hivatkozást adunk hozzá a projektekhez a DeSci oldalon az ethereum.org webhelyen
lang: hu
---

# Projektek hozzáadása {#adding-projects}

Szeretnénk biztosítani, hogy különböző projekteket mutassunk be, és jó áttekintést nyújtsunk a DeSci tájékozódásáról.

Bárki szabadon javasolhat egy projektet, amelyet felsorolhatnak a DeSci oldalon az ethereum.org webhelyen. Ugyanúgy, bárki, aki észrevesz egy olyan projektet, amely már nem releváns, vagy nem felel meg a jogosultsági feltételeinknek, szabadon javasolhatja annak eltávolítását.

## A döntési keretrendszer {#the-decision-framework}

### A feltüntetés kritériumai: kötelezők {#the-must-haves}

- **Nyílt forráskód/adat** - A kód és az adatok nyitottsága alapvető DeSci-elv, így a DeSci-projektek nem lehetnek zárt forráskódúak. A kódbázisnak hozzáférhetőnek kell lennie, és ideális esetben nyitottnak a pull requestek számára PR.
- **A DeSci projekteknek láthatóan decentralizáltnak kell lenniük** - Ehhez tartozhat egy DAO általi irányítás, vagy egy decentralizált technológiai rendszer felhasználása, ideértve a nem tároló pénztárcákat is. Valószínűleg az Ethereumon auditálható okosszerződéseket foglal magában.
- **Őszinte és pontos listázási információk** - A projektek által javasolt tételek őszinte és pontos információkkal érkezzenek. Azokat a termékeket eltávolítjuk, melyek hamis információkat adnak meg a listázáshoz, például a nyílt forráskódú megjelölés, amikor a kód nem érhető el.
- **Megmutatható elkötelezettség a tudományhoz való szélesebb hozzáférés mellett** - A DeSci-projekteknek képesnek kell lenniük megfogalmazni, hogyan bővíti ki a részvételt a tudományban a nagyközönség számára, nem csak a token-/NFT-tulajdonosoknak.
- **Világszerte elérhető** - A projektnek ne legyen földrajzi korlátozása vagy olyan „ismerd meg ügyfeled” (KYC) követelménye, amely kizár bizonyos embereket a szolgáltatás eléréséből.
- **Informatív weboldal és dokumentáció** - Fontos, hogy a projekt weboldalát látogatók megértsék, hogy a projekt valójában mit csinál, hogyan járul hozzá a tudomány infrastruktúrájának decentralizációjához, és hogyan lehet részt venni benne.
- **A projektnek az Ethereum ökoszisztémája részének kell lennie** - Az ethereum.org-nál úgy véljük, hogy az Ethereum (és annak Layer 2 megoldásai) megfelelő alapréteget jelentenek a DeSci-mozgalom számára.
- **A projekt elég jól kialakult** - A projektnek valós felhasználói vannak, akik hosszú hónapok óta hozzáférhetnek a projekt szolgáltatásaihoz.

### Jó, ha van

- **Több nyelven elérhető** - A projekt le van fordítva több nyelvre, lehetővé téve a világ minden tájáról származó felhasználók számára az elérését.
- **Oktatási források** - A terméknek jól kidolgozott bevezető élménnyel kell rendelkeznie, hogy segítse és oktassa a felhasználókat. Vagy legyenek elérhető cikkek vagy videók arról, hogyan kell azt használni.
- **Harmadik fél által végzett auditok** - A termékét egy megbízható harmadik fél szakemberei vizsgálták sebezhetőségek szempontjából.
- **Kapcsolattartási pont** - Egy kapcsolattartási pont a projekt számára (ez lehet egy DAO vagy közösség képviselője) nagyban segíti a pontos információk beszerzését a változások esetén. Ezzel az ethereum.org frissítése könnyebb, amikor a jövőben információt kell szerezni.

## Karbantartás {#maintenance}

Mivel az Ethereum természete gyorsan alakul, a csapatok és a termékek jönnek-mennek, és naponta történnek innovációk, ezért rutinszerűen ellenőrizzük a tartalmakat:

- Győződjön meg arról, hogy az összes felsorolt projekt továbbra is teljesíti a kritériumainkat
- Ellenőrizze, hogy nincsenek-e olyan termékek, amelyek a jelenlegiekhez képest jobban megfelelnek a kritériumoknak

Az ethereum.org-ot a nyílt forráskódú közösség tartja fenn, és így a közösségre támaszkodik ahhoz, hogy aktuális információkat mutasson. Ha észrevételeket tesz bármely felsorolt projekt információjával kapcsolatban, ami frissítésre szorul, kérjük, nyisson egy issuel-t vagy pull requestet a GitHub tárolónkban.

## Felhasználási feltételek {#terms-of-use}

Tekintse meg [használati feltételeinket](/terms-of-use/). Az ethereum.org-on található információk általános tájékoztatásul szolgálnak.
