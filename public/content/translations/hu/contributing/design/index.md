---
title: Közreműködés a dizájnban
description: Közreműködés a dizájnban az ethereum.org-on
lang: hu
---

# Közreműködés a dizájnban az ethereum.org-on {#design-contributions}

A dizájntervezés minden projekt kritikus eleme, és ha hajlandó az idejét és készségeit az Ethereum.org jobbá tételére szenteli, hozzájárulhat látogatóink felhasználói élményének javításához. A nyílt forráskódú projektben való közreműködés lehetőséget ad arra, hogy releváns tapasztalatot szerezzen és készségeit együttműködő környezetben fejlessze. Együtt dolgozhat más tervezőkkel, fejlesztőkkel és közösségi tagokkal, akik mind saját perspektívával és rálátással rendelkeznek.

Ez egy remek módja annak is, hogy egy sokszínű és hatásos portfóliót hozzon létre, mely bemutatja a dizájnképességeit.

## Hogyan vehet részt?

### <Emoji text=":one:" size={1} /> &nbsp;Adjon visszajelzést a korai dizájn prototípusairól {#design-critique}

Néha szükséges a nyers ötleteket letesztelni. Ez egy remek lehetőség arra, hogy technikai tudás nélkül is részt vehessen.

1. A dizájncsapat megoszt egy tervet a [Discord-on](https://discord.com/invite/ethereum-org) és a [GitHub-on](https://github.com/ethereum/ethereum-org-website/labels/design%20required%20%F0%9F%8E%A8).
2. Végigvezetik a dizájnon, hogy utána visszajelzést adjon a komment részben.
3. Ennek eredményét megosztják a GitHub issue-ban, majd lezárják azt.

### <Emoji text=":two:" size={1} /> &nbsp;Vegyen részt kutatásban {#answer-surveys}

Adjon visszajelzést a honlapról:

1. Tekintse meg az ethereum.org-ot és olvasson el néhány oldalt.
2. Kattintson a visszajelzés funkcióra a jobb alsó sarokban, és válaszoljon a dizájnnal és tartalommal kapcsolatos kérdésekre.
3. Fókuszáljon a szabadon megválaszolható kérdésekre.

### <Emoji text=":three:" size={1} /> &nbsp;Találjon dizájnnal kapcsolatos problémákat a honlapon és jelezze azokat {#report-design-issues}

Az Ethereum.org egy rendkívül gyorsan növekvő webhely számos funkcióval és megannyi tartalommal. A felhasználói felület bizonyos része már kivezethető lenne vagy fejleszteni kellene. Ha ilyet talál, akkor jelezze, hogy felkerüljön a radarunkra.

1. Tekintse meg a honlapot és figyeljen oda a dizájnra.
2. Készítsen képernyőképeket és jegyzeteket, ha vizuális vagy UX problémát lát.
3. Jelezze a problémákat egy [hibariportban](https://github.com/ethereum/ethereum-org-website/issues/new/choose).

### <Emoji text=":four:" size={1} /> &nbsp;Javasoljon dizájnváltozásokat {#propose-design-changes}

Ha szereti a dizájnkihívásokat, akkor nézze meg a GitHub issue-kat, és szűrjön rá a [dizájnnal kapcsolatos tételekre](https://github.com/ethereum/ethereum-org-website/labels/design%20required%20%F0%9F%8E%A8).

1. Tekintse meg a honlapot és figyelje meg a dizájnt, vagy keressen rá a GitHub könyvtárban azokra a jelzett hibákra, ahol [dizájnra van szükség (Design required)](https://github.com/ethereum/ethereum-org-website/labels/design%20required%20%F0%9F%8E%A8).
2. Ötleteljen a megoldáson és tervezze meg. (ideális esetben ezt a [dizájnrendszert](https://www.figma.com/community/file/1134414495420383395) használva).
3. Javasoljon megoldást a kapcsolódó GitHub issue-ban, vagy [hozzon létre újat](https://github.com/ethereum/ethereum-org-website/issues/new?assignees=&labels=feature+%3Asparkles%3A&template=feature_request.yaml&title=Feature+request).
4. Várja meg, amíg a dizájncsapat átnézi.

### <Emoji text=":five:" size={1} /> &nbsp;Építsünk dizájnrendszert együtt {#Contribute-to-design-system}

A dizájnrendszerünk révén ethereum.org tervezése szórakoztató és könnyű. Ha Ön tapasztalt dizájner, akkor segíthet nekünk a honlap komponenseinek létrehozásában.

1. Válasszon egy meglévő issue-t a GitHub-on a [dizájnrendszer tábláról](https://github.com/ethereum/ethereum-org-website/labels/design%20system) vagy hozzon létre újat.
2. Kérje meg, hogy az adott tételt Önnek adják.
3. Kezdje el a kívánt alkotóelem tervezését a figmában.
4. Ossza meg azt a dizájncsapattal a GitHub-on, amikor átnézésre vagy útmutatásra van szüksége.
5. A dizájncsapat átnézi azt.
6. A dizájncsapat beépíti a változtatásokat a főfájlba, majd közzéteszi a fájlt a közösség számára.

### <Emoji text=":six:" size={1} /> &nbsp;Írjon dizájnnal kapcsolatos tartalmat a honlapra {#write-design-articles}

Az Ethereum fejlesztői közössége kellően erős, de a dizájnközösségnek még van hova fejlődnie. Ha Ön web3-tudással rendelkező dizájner, akkor ossza meg tapasztalatát a nagyobb közösséggel, hogy együtt fejlődhessünk; van egy [oldalunk az Ethereumra vonatkozó dizájnról](/developers/docs/design-and-ux/), amelyhez Ön is hozzájárulhat. Megtekintheti a [listázási szabályokat](/contributing/design/adding-design-resources) is.

1. Ötleteljen a dizájntémákon az ethereum.org kapcsán, melyek a többi dizájnernek is hasznosak lehetnek.
2. A GitHub könyvtárban [nyisson egy issue-t](https://github.com/ethereum/ethereum-org-website/issues/new), és javasoljon egy témát benne (még ne írja meg a tartalmat).
3. Várja meg, amíg a dizájncsapat jóváhagyja.
4. Amint jóváhagyták, írja meg a tartalmat.
5. Küldje be a kapcsolódó GitHub issue-ban.

### <Emoji text=":seven:" size={1} /> &nbsp;Készítsen új illusztrációkat {#prepare-illustrations}

A vizualizáció az egyik legerősebb eszköz az elvont témák elmagyarázásához. Nagy potenciál van a diagrammokban és infografikákban. Egy kép képes ezernyi dolgot elmondani.

1. Tekintse meg a honlapot és azokat az oldalakat, amelyeken jól jönne néhány infografika.
2. Biztosítsa, hogy az illusztráció stílusa kapcsolódik a meglévő [eszközökhöz](/assets/).
3. A GitHub könyvtárban [nyisson egy issue-t](https://github.com/ethereum/ethereum-org-website/issues/new), melyben felveti az adott illusztrációt.
4. A dizájcsapat átnézi.
5. Létrehozunk egy új issue-t, és felkérünk egy fejlesztőt, hogy létrehozza az adott képet.
