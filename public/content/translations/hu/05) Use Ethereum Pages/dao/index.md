---
title: Decentralizált autonóm szervezetek (DAO-k)
description: Az Ethereumon működő DAO-k áttekintése
lang: hu
template: use-cases
emoji: ":handshake:"
sidebarDepth: 2
image: /images/use-cases/dao-2.png
alt: Egy javaslatra történő DAO-szavazat ábrázolása.
summaryPoint1: Tagtulajdonú közösségek központi vezetők nélkül.
summaryPoint2: Biztonságos módja az interneten történő, ismeretlenekkel való együttműködésnek.
summaryPoint3: Egy biztonságos hely, ahol pénzét adott célokra fordíthatja.
---

## Mik azok a DAO-k? {#what-are-daos}

A DAO egy közös tulajdonú szervezet, amely egy közös küldetésért dolgozik.

A DAO-k lehetőséget biztosítanak számunkra, hogy hozzánk hasonló elhivatottságú emberekkel dolgozzunk a világ minden tájáról anélkül, hogy egy központi vezetőre bíznánk a pénzügyi és operatív működtetést. Nincs olyan vezérigazgató, aki a kedve szerint költhetné el az alapokat, vagy olyan pénzügyi vezető, aki manipulálhatná a könyvelést. Helyette a kódba épített, blokkláncon alapuló szabályok határozzák meg, hogyan működik a szervezet és kerülnek elköltésre az alapok.

Beépített pénztárakkal rendelkeznek, amelyekhez a csoport jóváhagyása nélkül senkinek sincs jogosultsága hozzáférni. A döntéseket a javaslatok és a szavazás szabályozzák, így biztosítva, hogy a szervezetben mindenki megszólaljon, és minden átláthatóan, [láncon belül](/glossary/#on-chain) történjen.

## Miért van szükségünk DAO-kra? {#why-dao}

Egy pénzügyi forrásokat és pénzt igénylő szervezet indítása nagyon sok bizalmat igényel azon emberek vonatkozásában, akikkel együtt dolgozunk. Azonban nehéz megbízni valakiben, akivel csak az interneten keresztül léptünk kapcsolatba. A DAO-k esetében nem kell megbíznia a csoport többi tagjában, kizárólag a DAO kódjában, mely 100%-ban átlátható és bárki által ellenőrizhető.

Ennek köszönhetően rengeteg lehetőség nyílik meg a globális együttműködésre és koordinációra.

### Összehasonlítás {#dao-comparison}

| DAO                                                                                                                   | Egy hagyományos szervezet                                                                                                                |
| --------------------------------------------------------------------------------------------------------------------- | ---------------------------------------------------------------------------------------------------------------------------------------- |
| Általában lapos és teljesen demokratizált.                                                                            | Rendszerint hierarchikus.                                                                                                                |
| Bármely változtatás végrehajtásához a tagok szavazata szükséges.                                                      | A felépítésen alapszik, egyetlen tagtól is követelhető változás, vagy szavazásra is bocsátható a kérdés.                                 |
| A szavazatokat összeszámolják, a szavazás eredményét pedig automatikusan végrehajtják egy megbízott közvetítő nélkül. | Ha megengedett a szavazás, akkor a szavazatokat a szervezeten belül összeszámolják, a szavazás eredményét pedig manuálisan végrehajtják. |
| A szolgáltatásokat automatikusan, decentralizált módon kezelik (például a humanitárius források elosztása).           | Emberi közbenjárást igényel, vagy egy központilag irányított automata mechanizmus működteti, mely visszaélésre adhat lehetőséget.        |
| Minden tevékenység átlátható és teljesen nyilvános.                                                                   | A tevékenység jellemzően nem nyilvános, így korlátozott betekintést ad a nyilvánosság számára.                                           |

### Példák a DAO-ra {#dao-examples}

Annak érdekében, hogy még érthetőbbé tegyük a DAO-k működését, az alábbiakban néhány példán keresztül bemutatjuk, mire is használhatók:

- **Egy jótékonysági szervezet** – adományokat fogadhat el a világon bárkitől, és szavazhat arról, hogy mely célokat finanszírozza.
- **Közös tulajdonjog** – vásárolhat fizikai vagy digitális eszközöket, és a tagok szavazhatnak a használatukról.
- **Kockázati tőke és támogatás** – létrehozhat egy kockázatitőke-alapot, mely befektetési tőkét gyűjt, és szavazással válaszhatók ki a támogatandó vállalkozások. A visszaérkező összegeket pedig később szétoszthatják a DAO tagjai között.

<YouTube id="zTStDvUtQWc" />

## Hogyan működnek a DAO-k? {#how-daos-work}

A DAO gerincét az [intelligens szerződés](/glossary/#smart-contract) adja, amely meghatározza a szervezet szabályait és birtokolja a csoport pénztárát. Amint a szerződés életbe lép az Ethereumon, csakis szavazás útján lehet módosítani a szabályokat. Ha valaki olyat próbál tenni, ami nem szerepel a szabályokban és a programlogikában, az meghiúsul. Mivel a társaság pénzügyeit is az okosszerződés határozza meg, ezért a csoport jóváhagyása nélkül senki sem költheti el a pénzösszegeket. Tehát a DAO-nak nincs szüksége központi hatóságra. Ehelyett a csoport közösen hoz döntéseket, a kifizetések pedig automatikusan jóváhagyásra kerülnek a szavazás eredményeként.

Mindez azért lehetséges, mert az okosszerződést nem lehet önkényesen megváltoztatni vagy meghamisítani, amikor már életbe lépett az Ethereumon. Senki sem tudja módosítani a programkódot (a DAO szabályait) anélkül, hogy mások azt észre ne vennék, mivel minden nyilvános.

## Az Ethereum és a DAO-k {#ethereum-and-daos}

Az Ethereum tökéletes alapot szolgáltat a DAO-knak számtalan okból kifolyólag:

- Az Ethereum saját konszenzusa decentralizált és eléggé megalapozott ahhoz, hogy a szervezetek megbízhassanak a hálózatban.
- Az okosszerződés tartalmát nem lehet módosítani, miután életbe lépett, még a tulajdonosok sem módosíthatják azt. Ennek következtében a DAO a meghatározott szabályok alapján fog működni.
- Az okosszerződések képesek pénzeszközöket küldeni és fogadni. Enélkül szükség lenne egy megbízható közvetítőre, aki a csoport eszközeit kezelné.
- Az Ethereum közössége bizonyítottan együttműködő, nem versenyszellemű, így a bevált gyakorlatok és a támogatórendszerek gyorsan kialakulnak.

## A DAO irányítása {#dao-governance}

A DAO irányításakor számtalan szempontot figyelembe kell venni, mint például a szavazás menete és a javaslatok kezelése.

### Delegáció {#governance-delegation}

A delegáció vagy felhatalmazás a DAO verziója a képviselőalapú demokráciának. A tokenek birtokosai átadják szavazati jogaikat olyan felhasználóknak, akik vállalják, hogy felügyelik a protokollt és tájékozódnak az ügyeket illetően.

#### Egy híres példa {#governance-example}

[ENS](https://claim.ens.domains/delegate-ranking) – Az ENS-tulajdonosok átruházhatják szavazataikat a közösség elkötelezett tagjaira, hogy képviseljék őket.

### Automatikus tranzakciókon alapuló irányítás {#governance-example}

Számos DAO-nál a tranzakciók automatikusan végrehajtódnak, ha a tagok határozatképes létszámban megszavazzák azt.

#### Egy híres példa {#governance-example}

[Főnevek](https://nouns.wtf) – A Nouns DAO-ban a tranzakció automatikusan végrehajtásra kerül, ha a szavazatok határozatképessége teljesül, és a többség igennel szavaz, mindaddig, amíg az alapítók nem vétózzák meg.

### Több aláírásos irányítás {#governance-example}

Míg a DAO-k több ezer szavazati joggal rendelkező taggal rendelkezhetnek, az alapok egy [pénztárcában](/glossary/#wallet) élhetnek, amelyen 5-20 aktív közösségtag osztozik, akikben megbíznak és általában doxxelnek (a közösség által ismert nyilvános identitások). Szavazás után a [multisig](/glossary/#multisig) aláírók végrehajtják a közösség akaratát.

## A DAO törvényei {#dao-laws}

1977-ben Wyoming megalkotta a korlátolt felelősségű társasági formát, mely megvédi a vállalkozót és behatárolja a felelősségi körüket. Nemrég elsőként hozták létre a DAO-kra vonatkozó törvényt, mely jogi státuszt ad a DAO-knak. Jelenleg Wyoming, Vermont és a Virgin-szigetek rendelkeznek DAO-törvénnyel valamilyen formában.

### Egy híres példa {#law-example}

[CityDAO](https://citydao.io) – A CityDAO 40 hektár földet vett a Yellowstone Nemzeti Park közelében Wyoming DAO-törvényével élve.

## DAO-tagság {#dao-membership}

A DAO-tagságra különféle modellek léteznek. A tagság meghatározza a szavazás menetét, illetve a DAO más kulcsfontosságú részleteit.

### Tokenalapú tagság {#token-based-membership}

Általában teljesen [engedély nélküli](/glossary/#permissionless), a használt tokentől függően. Ezekkel az irányítási tokenekkel többnyire engedély nélkül lehet kereskedni [decentralizált tőzsdén](/glossary/#dex). Más tokenek megszerzéséhez likviditást kell biztosítani vagy más munkaigazolás (proof-of-work) szükséges. Bármelyik módon is jut hozzá, a token maga biztosítja a szavazati jogot.

_Főleg arra használják, hogy kiterjedt, decentralizált protokollokat és/vagy magukat a tokeneket irányítsák ezáltal._

#### Egy híres példa {#token-example}

[MakerDAO](https://makerdao.com) – A MakerDAO tokenje, az MKR, széles körben elérhető a decentralizált tőzsdéken, s bárki beszerezheti azokat, hogy szavazati jogot nyerjen a Maker protokoll jövőjére vonatkozóan.

### Részesedésalapú tagság {#share-based-membership}

A részesedésalapú DAO-k sokkal inkább engedélyhez kötöttek, de még mindig elég nyitottak. Bármelyik leendő tag beadhat egy csatlakozási kérvényt, melyben általában felajánl valamilyen értéket tokenek vagy elvégzendő munka (például számítási kapacitás) formájában. A részesedés közvetlen szavazati és tulajdonjogot jelent. A tagok bármikor kiléphetnek az arányos részesedésükkel együtt.

_Főleg a szorosabb szerveződésű, emberközpontú szervezetek használják, mint az adománygyűjtők, munkaközösségek és befektetési klubok. Ezt is használhatják protokollok és tokenek irányítására._

#### Egy híres példa {#share-example}

[MolochDAO](http://molochdao.com/) – A MolochDAO az Ethereum projektek finanszírozására összpontosít. A tagságot kérvényezni kell, melynek alapján a csoport eldönti, vajon az új tag rendelkezik a szükséges szakértelemmel és tőkével, hogy megfelelő döntést tudjon hozni a lehetséges támogatottakról. Nem lehetséges megvásárolni a DAO-tagságot a piacon.

### Reputációalapú tagság {#reputation-based-membership}

A reputáció a részvételt igazolja és szavazati jogot biztosít a DAO-ban. A token- és részesedésalapú tagsággal ellentétben a reputációalapú DAO nem ad tulajdonjogot a közreműködőknek. A reputációt nem lehet megvenni, átadni vagy delegálni; a DAO tagok a részvételükkel nyerik el azt. A láncon belüli szavazás nem engedélyhez kötött, a leendő tagok szabadon kérvényezhetik a DAO-hoz való csatlakozást, illetve azt, hogy a közreműködésükért cserébe reputációt és tokent kapjanak.

_Jellemzően protokollok és [dapp-ok](/glossary/#dapp) decentralizált fejlesztésére és irányítására használják, de kiválóan alkalmas különféle szervezetek, például jótékonysági szervezetek, munkavállalói kollektívák, befektetési klubok stb. számára is_

#### Egy híres példa {#reputation-example}

[DXdao](https://DXdao.eth.limo) – A DXdao egy független globális csoportosulás, amely 2019 óta épít és irányít decentralizált protokollokat és alkalmazásokat. A hírnév alapú kormányzást és a [holografikus konszenzust](/glossary/#holographic-consensus) használja az alapok koordinálásához és kezeléséhez, ami azt jelenti, hogy senki sem vásárolhatja meg a tagságot a szervezet jövőjének vagy irányításának befolyásolása céljából.

## Csatlakozás DAO-hoz / DAO indítása {#join-start-a-dao}

### Csatlakozzon egy DAO-hoz {#join-a-dao}

- [Az Ethereum-közösséghez tartozó DAO-k](/community/get-involved/#decentralized-autonomous-organizations-daos)
- [DAOHaus által listázott DAO-k](https://app.daohaus.club/explore)
- [Tally.xyz által listázott DAO-k](https://www.tally.xyz)

### DAO indítása {#start-a-dao}

- [Indítson DAO-t a DAOHaus-szal](https://app.daohaus.club/summon)
- [Indítson irányító DAO-t a Tally-vel](https://www.tally.xyz/add-a-dao)
- [Hozzon létre egy Aragon által működtetett DAO-t](https://aragon.org/product)
- [Hozzon létre csoportot a Colony-val](https://colony.io/)
- [Indítson DAO-t a DAOstack által biztosított holografikus konszenzussal](https://alchemy.daostack.io/daos/create)

## További információ {#further-reading}

### DAO-ról szóló cikkek {#dao-articles}

- [Mi az a DAO?](https://aragon.org/dao) – [Aragon](https://aragon.org/)
- [DAO-k háza](https://wiki.metagame.wtf/docs/great-houses/house-of-daos) – [Metagame](https://wiki.metagame.wtf/)
- [Mi az a DAO és mire jó?](https://daohaus.substack.com/p/-what-is-a-dao-and-what-is-it-for) – [DAOhaus](https://daohaus.club/)
- [Hogyan lehet létrehozni egy DAO által működtetett digitális közösséget](https://daohaus.substack.com/p/four-and-a-half-steps-to-start-a) – [DAOhaus](https://daohaus.club/)
- [Mi az a DAO?](https://coinmarketcap.com/alexandria/article/what-is-a-dao) – [Coinmarketcap](https://coinmarketcap.com)
- [Mi az a holografikus konszenzus?](https://medium.com/daostack/holographic-consensus-part-1-116a73ba1e1c) – [DAOstack](https://daostack.io/)
- [A DAO-k nem vállalatok: hol van a legnagyobb jelentősége a decentralizációnak az autonóm szervezetekben – Vitalik](https://vitalik.eth.limo/general/2022/09/20/daos.html)
- [DAO, DAC, DA és mások: egy nem teljes terminológiai útmutató](https://blog.ethereum.org/2014/05/06/daos-dacs-das-and-more-an-incomplete-terminology-guide) – [Ethereum Blog](https://blog.ethereum.org)

### Videók {#videos}

- [Mit jelent a DAO a kripto világában?](https://youtu.be/KHm0uUPqmVE)
- [Felépíthet egy várost egy DAO?](https://www.ted.com/talks/scott_fitsimones_could_a_dao_build_the_next_great_city) – [TED](https://www.ted.com/)

<Divider />

<QuizWidget quizKey="daos" />
