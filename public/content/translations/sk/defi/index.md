---
title: Decentralizované finančníctvo (DeFi)
description: Prehľad DeFi v Ethereu
lang: sk
template: use-cases
emoji: ":money_with_wings:"
image: /images/use-cases/defi.png
alt: Logo Eth vyskladané z kociek Lega.
sidebarDepth: 2
summaryPoint1: Globálna, otvorená alternatíva k existujúcej finančnej sústave.
summaryPoint2: Produkty, ktoré vám umožňujú požičiavať, šetriť, investovať, obchodovať a viac.
summaryPoint3: Založené na technológiách s otvoreným zdrojovým kódom, s ktorými môže programovať každý.
---

DeFi je otvorený a globálny finančný systém vytvorený pre internetový vek – ako alternatíva k existujúcemu systému, ktorý je nepriehľadný, prísne kontrolovaný a držaný pohromade pomocou infraštruktúry a procesov starých desiatky rokov. Dáva vám prehľad a kontrolu nad vašimi peniazmi. Dáva vám možnosť obchodovať na globálnych trhoch a je alternatívou k miestnej mene a bankovníctvu. Produkty DeFi sprístupňujú finančné služby každému s pripojením na internet a tieto produkty sú väčšinou vlastnené a udržiavané užívateľmi. Aplikáciami DeFi už pretiekli desiatky miliárd dolárov v kryptomene a ich objem každý deň narastá.

## Čo je DeFi? {#what-is-defi}

DeFi je kolektívny termín pre finančné produkty a služby, ktoré sú prístupné každému, kto môže používať Ethereum – každý, kto má internetové pripojenie. S DeFi sú trhy a burzy vždy otvorené a neexistujú žiadne centralizované orgány, ktoré by mohli blokovať platby alebo odoprieť vám k niečomu prístup. Služby, ktoré boli predtým pomalé a ohrozené ľudskou chybou, sú teraz automatické a bezpečnejšie, pretože sú spracovávané pomocou kódu, ktorý môže ktokoľvek kontrolovať.

Kryptoekonomika je na vzostupe, môžete si v nej požičiavať, longovať/shortovať akcie, zarábať na úrokoch a mnoho ďalšieho. Kryptomenami zaoberajúcimi sa Argentínčania využili DeFi na to, aby unikli ochromujúcej inflácii. Firmy začali svojim zamestnancom zasielať ich mzdy v reálnom čase. Niektorí ľudia si dokonca vzali a splatili pôžičky v hodnote miliónov dolárov bez toho, aby potrebovali akúkoľvek osobnú identifikáciu.

<YouTube id="H-O3r2YMWJ4" />

## DeFi vs. tradičný finančný systém {#defi-vs-tradfi}

Jedným z najlepších spôsobov, ako vidieť potenciál DeFi je pochopiť problémy, ktoré dnes existujú.

- Niektorí ľudia nemajú prístup k zriadeniu bankového účtu alebo k využívaniu finančných služieb.
- Nedostatočný prístup k finančným službám môže zabrániť tomu, aby sa ľudia zamestnali.
- Finančné služby vám môžu odobrať prístup k výplate.
- Skrytým poplatkom za finančné služby sú vaše osobné údaje.
- Vlády a centralizované inštitúcie môžu trhy podľa vlastného uváženia uzavrieť.
- Čas obchodovania je často obmedzený na pracovný čas konkrétneho časového pásma.
- Prevody peňazí môžu trvať niekoľko dní z dôvodu vnútorných ľudských procesoch.
- Finančné služby sú spoplatnené, pretože sprostredkovateľské inštitúcie potrebujú svoj podiel.

### Porovnanie {#defi-comparison}

| DeFi                                                                                                              | Tradičný finančný systém                                                                                                                              |
| ----------------------------------------------------------------------------------------------------------------- | ----------------------------------------------------------------------------------------------------------------------------------------------------- |
| Svoje peniaze spravujete vy.                                                                                      | Vaše peniaze sú spravované súkromnými spoločnosťami.                                                                                                  |
| Máte kontrolu nad tým, kam vaše peniaze pôjdu, a ako budú minuté.                                                 | Musíte veriť firmám, že s vašimi peniazmi nebudú zle hospodáriť, napríklad požičiavať ich rizikovým dlžníkom.                                         |
| Prevody finančných prostriedkov prebiehajú v priebehu niekoľkých minút.                                           | Platby môžu kvôli manuálnym procesom trvať niekoľko dní.                                                                                              |
| Transakčná činnosť je pseudonymná.                                                                                | Finančná činnosť je úzko spojená s vašou identitou.                                                                                                   |
| DeFi je otvorené komukoľvek.                                                                                      | O využívanie finančných služieb musíte požiadať.                                                                                                      |
| Trhy sú vždy otvorené.                                                                                            | Trhy sa zatvárajú, pretože zamestnanci potrebujú prestávky.                                                                                           |
| Je postavené na transparentnosti – ktokoľvek sa môže pozrieť na dáta produktu a skontrolovať, ako systém funguje. | Finančné inštitúcie sú uzavretým účtovníctvom – nemôžete ich požiadať o nahliadnutie do ich úverovej histórie, záznamu o spravovaných aktívach a pod. |

<ButtonLink href="/dapps/?category=finance#explore">
  Objavte DeFi aplikácie
</ButtonLink>

## Začalo to Bitcoinom… {#bitcoin}

Bitcoin bol v mnohých ohľadoch prvým využitím DeFi. Bitcoin vám umožňuje skutočne vlastniť a spravovať hodnotu a odosielať ju kamkoľvek po celom svete. Robí to tak, že umožňuje veľkému počtu ľudí, ktorí si navzájom nedôverujú, dohodnúť sa na účtovnej knihe bez potreby dôveryhodného sprostredkovateľa. Bitcoin je otvorený komukoľvek a nikto nemá právomoc meniť jeho pravidlá. Pravidlá Bitcoinu, rovnako ako jeho vzácnosť a otvorenosť, sú do technológie zapísané. Nie je to ako v tradičných finančných systémoch, kde vlády môžu tlačiť peniaze, ktoré znehodnocujú vaše úspory, a kde spoločnosti môžu spôsobiť krach trhu.

Na tom Ethereum stavia. Rovnako ako pri Bitcoine sa pravidlá nemôžu zmeniť a prístup má každý. Zároveň však umožňuje tieto digitálne peniaze programovať pomocou [smart kontraktov](/glossary/#smart-contract), takže môžete ísť nad rámec ukladania a odosielania hodnôt.

<YouTube id="qFBYB4W2tqU" />

## Programovateľné peniaze {#programmable-money}

Znie to zvláštne… „Prečo by som chcel programovať svoje peniaze“? Je to však skôr len predvolená vlastnosť tokenov na Ethereu. Každý môže naprogramovať logiku do platieb. Takže môžete získať kontrolu a bezpečnosť Bitcoinu v kombinácii so službami poskytovanými finančnými inštitúciami. Vďaka tomu môžete s kryptomenami robiť veci, ktoré s Bitcoinom robiť nemôžete, ako je požičiavanie a vypožičiavanie, plánovanie platieb, investovanie do indexových fondov a ďalšie.

<InfoBanner shouldSpaceBetween emoji=":eyes:">
  <div>Preskúmajte naše návrhy pre DeFi aplikácie a vyskúšajte ich, ak ste v Ethereu nováčik.</div>
  <ButtonLink href="/dapps/?category=finance#explore">
    Objavte DeFi aplikácie
  </ButtonLink>
</InfoBanner>

## Čo môžete robiť s DeFi? {#defi-use-cases}

Existuje decentralizovaná alternatíva k väčšine finančných služieb. Ethereum však tiež vytvára príležitosti na vytváranie finančných produktov, ktoré sú úplne nové. Tento zoznam sa neustále rozširuje.

- [Posielať peniaze naprieč zemeguľou](#send-money)
- [Streamovať peniaze naprieč zemeguľou](#stream-money)
- [Mať prístup ku stabilným menám](#stablecoins)
- [Vypožičať si finančné prostriedky s kolaterálom](#lending)
- [Požičiavať si bez kolaterálu](#flash-loans)
- [Začať šetriť s kryptom](#saving)
- [Obchodovať s tokenmi](#swaps)
- [Rozšíriť svoje portfólio](#investing)
- [Financovať svoje nápady](#crowdfunding)
- [Zakúpiť poistenie](#insurance)
- [Spravovať svoje portfólio](#aggregators)

<Divider />

### Rýchlo posielať peniaze naprieč zemeguľou {#send-money}

Ethereum je ako blockchain určený na bezpečné a globálne posielanie transakcií. Rovnako ako Bitcoin umožňuje Ethereum posielať peniaze po celom svete rovnako ľahko ako poslať e-mail. Stačí zadať príjemcovo [ENS meno](/glossary/#ens) (napr. bob.eth) alebo adresu jeho účtu z vašej peňaženky a vaša platba mu (zvyčajne) v priebehu niekoľkých minút príde. Ak chcete posielať alebo prijímať platby, budete potrebovať [peňaženku](/wallets/).

<ButtonLink href="/dapps/?category=finance#explore">
  Zobraziť dapps na platenie
</ButtonLink>

#### Streamovať peniaze naprieč celou zemeguľou… {#stream-money}

Môžete tiež streamovať peniaze cez Ethereum. To vám umožní vyplatiť niekomu plat za sekundu a umožniť im prístup k ich peniazom, kedykoľvek bude potrebné. Alebo si za sekundu niečo prenajať, ako napríklad úložnú skrinku alebo elektrický skúter.

A ak nechcete posielať alebo streamovať [ETH](/glossary/#ether) preto, ako veľmi sa môže meniť jeho hodnota, existujú na Ethereu alternatívne meny – [stablecoiny](/glossary/#stablecoin).

<Divider />

### Mať prístup ku stabilným menám {#stablecoins}

Volatilita kryptomien je problémom pre množstvo finančných produktov a všeobecných výdavkov. Komunita DeFi tento problém vyriešila pomocou stablecoinov. Ich hodnota zostáva viazaná na iný majetok, obvykle populárnu menu ako doláre.

Coiny ako Dai alebo USDC majú hodnotu, ktorá zostane v rozmedzí niekoľkých centov od jedného dolára. Vďaka tomu sú ideálne na zarábanie alebo predaj. Mnohí ľudia v Latinskej Amerike používali stablecoiny ako spôsob ochrany svojich úspor v čase veľkej neistoty s ich vládnymi menami.

<ButtonLink href="/stablecoins/">
  Viac o stablecoinoch
</ButtonLink>

<Divider />

### Pôžičky {#lending}

Požičiavanie peňazí od decentralizovaných poskytovateľov má dve hlavné varianty.

- Peer-to-peer, čo znamená, že si dlžník požičia priamo od konkrétneho veriteľa.
- Poolové pôžičky, kde veritelia poskytujú finančné prostriedky (likviditu) do poolu, z ktorého si potom dlžníci môžu požičiavať.

<ButtonLink href="/dapps/?category=finance#explore">
  Zobraziť dapps na pôžičky
</ButtonLink>

Použitie decentralizovaného veriteľa má mnoho výhod…

#### Požičiavanie s ochranou súkromia {#borrowing-privacy}

Dnes sa požičiavanie a vypožičiavanie peňazí točí okolo zúčastnených osôb. Banky musia vedieť, či je pravdepodobné, že úver splatíte pred jeho poskytnutím.

Decentralizované pôžičky fungujú bez toho, aby sa ktorákoľvek zo strán musela identifikovať. Namiesto toho musí dlžník poskytnúť kolaterál, ktorý veriteľ automaticky dostane, pokiaľ dlžníkov úver nebude splatený. Niektorí veritelia dokonca prijímajú ako kolaterál [NFT](/glossary/#nft). NFT je listina na unikátne aktívum, ako je napríklad obraz. [Viac o NFT](/nft/)

To vám umožní požičať si peniaze bez úverových kontrol alebo odovzdávania vašich citlivých informácií.

#### Prístup ku globálnym finančným prostriedkom {#access-global-funds}

Keď používate decentralizovaného veriteľa, máte prístup k finančným prostriedkom z celého sveta, nie iba k finančným prostriedkom v úschove vami vybranej banky alebo inštitúcie. Vďaka tomu sú pôžičky prístupnejšie a zlepšujú sa tak úrokové sadzby.

#### Daňové úľavy {#tax-efficiencies}

Pôžička vám môže umožniť prístup k potrebným prostriedkom bez toho, aby ste museli predať svoj ETH (zdaniteľnú udalosť). Namiesto toho môžete použiť ETH ako zaistenie pre pôžičku stablecoinu. To vám zaistí potrebný cash-flow a umožní vám ponechať si svoje ETH. Stablecoiny sú tokeny, ktoré sú oveľa vhodnejšie, keď potrebujete hotovosť, pretože ich hodnota nekolíše ako u ETH. [Viac o stablecoinoch](#stablecoins)

#### Bleskové úvery {#flash-loans}

Bleskové úvery sú experimentálnejšou formou decentralizovaného požičiavania, ktorá vám umožní požičať si bez kolateráku alebo poskytnutia akýchkoľvek osobných údajov.

V súčasnosti nie sú široko prístupné pre ľudí, ktorí nie sú technicky zdatní, ale naznačujú, čo by mohlo byť v budúcnosti možné pre každého.

Fungujú na základe toho, že úvery sú čerpané a splácané v rámci jednej transakcie. Ak úver nemožno splatiť, transakcia sa vráti, ako by k nej nikdy nedošlo.

Často využívané finančné prostriedky sú uložené v likviditných pooloch (veľkých fondoch využívaných na pôžičky). Ak sa v danej chvíli nevyužívajú, vzniká príležitosť, aby si niekto tieto prostriedky požičal, vykonal s nimi obchod a splatil ich v plnej výške doslova v rovnakom čase, keď si ich požičal.

To znamená, že do transakcie šitej na mieru je potrebné zahrnúť množstvo logiky. Jednoduchým príkladom môže byť niekto, kto si pomocou bleskového úveru požičia čo najviac aktíva za jednu cenu, aby ho mohol predať na inej burze, kde je cena vyššia.

V rámci jednej transakcie sa teda stane nasledujúce:

- požičiate si X kusov $asset za 1,00 USD z burzy A,
- predáte X kusov $asset na burze B za 1,10 USD,
- splatíte pôžičku burze A,
- ponecháte si zisk po odpočítaní transakčného poplatku.

Pokiaľ by zásoby burzy B náhle poklesli a užívateľ nebol schopný kúpiť dostatok prostriedkov na pokrytie pôvodnej pôžičky, transakcia by jednoducho zlyhala.

Aby ste mohli vykonať vyššie uvedený príklad v tradičnom finančnom systéme, potrebovali by ste obrovské množstvo peňazí. Tieto stratégie zarábania peňazí sú prístupné iba tým, ktorí sú už bohatí. Bleskové úvery sú príkladom budúcnosti, keď mať peniaze nie je nutne podmienkou pre ich zarábanie.

<ButtonLink isSecondary href="https://aave.com/flash-loans/">
  Viac o bleskových úveroch
</ButtonLink>

<Divider />

### Začať sporiť s kryptom {#saving}

#### Požičiavanie {#lending}

Požičiavaním kryptomien môžete zarábať na úrokoch a sledovať rast svojich prostriedkov v reálnom čase. Momentálne sú úrokové sadzby oveľa vyššie ako tie, ktoré pravdepodobne dostanete v miestnej banke (ak máte to šťastie, že sa k nej dostanete). Tu je príklad:

- Požičiate svojich 100 Dai, [stablecoinov](/stablecoins/), produktu, ako je Aave.
- Dostanete 100 Aave Dai (aDai), čo je token, ktorý reprezentuje vaše zapožičané Dai.
- Váš aDai sa bude zvyšovať na základe úrokových sadzieb a v peňaženke uvidíte rastúci zostatok. V závislosti od [APR](/glossary/#apr) bude zostatok vo vašej peňaženke po niekoľkých dňoch alebo dokonca hodinách činiť napríklad 100,1234!
- Kedykoľvek si môžete vybrať čiastku bežných Dai, ktorá sa rovná vášmu zostatku aDai.

<ButtonLink href="/dapps/?category=finance#explore">
  Zobraziť decentralizované aplikácie na požičiavanie
</ButtonLink>

#### Bezstratové lotérie {#no-loss-lotteries}

Bezstratové lotérie, ako je napríklad PoolTogether, predstavujú nový zábavný a inovatívny spôsob, ako ušetriť peniaze.

- Za 100 tokenov Dai si kúpite 100 lístkov.
- Dostanete 100 plDai, ktoré predstavujú vašich 100 lístkov.
- Pokiaľ bude jeden z vašich lístkov vytiahnutý a označený za víťazný, zvýši sa váš zostatok na účte plDai o sumu výherného fondu.
- Pokiaľ nevyhráte, vašich 100 plDai sa presunie do žrebovania budúceho týždňa.
- Kedykoľvek si môžete vybrať čiastku bežných Dai, ktorá sa rovná vášmu zostatku plDai.

Výherný fond je tvorený všetkými úrokmi z požičiavania vkladov lístkov ako v príklade s požičiavaním vyššie.

<ButtonLink isSecondary href="https://pooltogether.com">
  Vyskúšajte PoolTogether
</ButtonLink>

<Divider />

### Vymieňanie tokenov {#swaps}

Na Ethereu existujú tisíce tokenov. Decentralizované burzy (DEXy) umožňujú obchodovať s rôznymi tokenmi kedykoľvek chcete. Nikdy sa nevzdáte kontroly nad svojimi aktívami. Je to podobné, ako keď pri návšteve inej krajiny používate zmenáreň. Ale DeFi nikdy nezatvára. Trhy fungujú 24 hodín denne, 365 dní v roku a technológia zaručuje, že sa vždy nájde niekto, kto obchod prijme.

Ak sa chcete napríklad zúčastniť bezstratovej lotérie PoolTogether (popísanej vyššie), budete potrebovať token Dai alebo USDC. Tieto DEXy vám umožnia vymeniť ETH za tieto tokeny a po skončení ich vrátiť späť.

<ButtonLink href="/dapps/?category=finance#explore">
  Zobraziť burzy tokenov
</ButtonLink>

<Divider />

### Pokročilé obchodovanie {#trading}

Pre obchodníkov, ktorí majú radi väčšiu kontrolu, sú k dispozícii pokročilejšie možnosti. Možné sú limitné príkazy, trvalé príkazy, obchodovanie s maržou a ďalšie. S decentralizovaným obchodovaním získate prístup ku globálnej likvidite, trh sa nikdy neuzavrie a vy máte svoje aktíva vždy pod kontrolou.

Keď používate centralizovanú burzu, musíte svoje aktíva pred obchodom uložiť a dôverovať jej, že sa o ne postará. Zatiaľ čo sú vaše aktíva uložené, sú v ohrození, pretože centralizované burzy sú atraktívnym cieľom pre hackerov.

<ButtonLink href="/dapps/?category=finance#explore">
  Zobraziť dapps na obchodovanie
</ButtonLink>

<Divider />

### Rozšíriť svoje portfólio {#investing}

Na Ethereu existujú produkty pre správu fondov, ktoré sa snažia rozšíriť vaše portfólio na základe vami zvolenej stratégie. Je to automatické, otvorené všetkým a nepotrebujete ľudského manažéra, ktorý by si bral podiel zo zisku.

Dobrým príkladom je [fond DeFi Pulse Index (DPI)](https://defipulse.com/blog/defi-pulse-index/). Ide o fond, ktorý sa automaticky rebalansuje, aby vaše portfólio vždy zahŕňalo najlepšie DeFi tokeny podľa trhovej kapitalizácie. Nikdy sa nemusíte starať o žiadne podrobnosti a z fondu môžete vyberať, kedykoľvek sa vám zachce.

<ButtonLink href="/dapps/?category=finance#explore">
  Zobraziť dapps na investovanie
</ButtonLink>

<Divider />

### Financovať svoje nápady {#crowdfunding}

Ethereum je ideálnou platformou pre crowdfunding:

- Potenciálni sponzori môžu pochádzať odkiaľkoľvek – Ethereum a jeho tokeny sú otvorené komukoľvek a kdekoľvek na svete.
- Je transparentný, takže sponzori môžu dokázať, koľko peňazí sa podarilo vybrať. Neskôr môžete dokonca sledovať, ako je s prostriedkami naložené.
- Sponzori môžu nastaviť automatické vrátenie peňazí, napríklad pokiaľ nie je dodržaný určitý termín a minimálna čiastka.

<ButtonLink href="/dapps/?category=finance#explore">
  Zobraziť dapps na crowdfunding
</ButtonLink>

#### Kvadratické financovanie {#quadratic-funding}

Ethereum softvér s otvoreným zdrojovým kódom a veľká časť doterajšej práce bola financovaná komunitou. To viedlo k rozvoju nového zaujímavého modelu získavania finančných prostriedkov – kvadratického financovania. This has the potential to improve the way we fund all types of public goods in the future.

Quadratic funding makes sure that the projects that receive the most funding are those with the most unique demand. In other words, projects that stand to improve the lives of the most people. Funguje to takto:

1. Z darovaných prostriedkov je vytvorený zodpovedajúci pool.
2. Začne kolo verejného financovania.
3. Ľudia môžu dať najavo svoj dopyt po projekte tým, že mu venujú nejaké peniaze.
4. Po skončení kola sa zodpovedajúci pool rozdelí medzi projekty. Tí, ktorí majú najviac jedinečných dopytov, získajú najvyššiu čiastku zo zodpovedajúceho poolu.

To znamená, že projekt A so 100 darmi vo výške 1 dolára môže nakoniec získať viac finančných prostriedkov ako projekt B s jediným darom vo výške 10 000 dolárov (v závislosti od veľkosti zodpovedajúceho poolu).

<ButtonLink href="https://wtfisqf.com">
  Viac o kvadratickom financovaní
</ButtonLink>

<Divider />

### Poistenie {#insurance}

Cieľom decentralizovaného poistenia je zlacniť poistenie, urýchliť výplatu poistného plnenia a zvýšiť jeho transparentnosť. Vďaka väčšej automatizácii je poistenie cenovo dostupnejšie a výplaty poistného plnenia sú oveľa rýchlejšie. Údaje použité na rozhodnutie o vašej udalosti sú úplne transparentné.

Ethereum produkty, rovnako ako ostatný softvér, môžu obsahovať chyby a byť zneužité. Mnoho poisťovacích produktov v tejto oblasti sa teraz zameriava na ochranu používateľov pred stratou finančných prostriedkov. Existujú ale aj projekty, ktoré začínajú vytvárať krytie na všetko, čo nám život môže priniesť. Dobrým príkladom je projekt spoločnosti Etherisc Crop, ktorého cieľom je [ochrániť drobných poľnohospodárov v Keni pred suchom a povodňami](https://blog.etherisc.com/etherisc-teams-up-with-chainlink-to-deliver-crop-insurance-in-kenya-137e433c29dc). Decentralizované poistenie môže poskytnúť lacnejšie krytie poľnohospodárom, ktorí sú často z tradičného poistenia vyradení.

<ButtonLink href="/dapps/?category=finance#explore">
  Zobraziť dapps na poistenie
</ButtonLink>

<Divider />

### Agregátori a správcovia portfólia {#aggregators}

Vzhľadom k tomuto všetkému potrebujete mať prehľad o všetkých svojich investíciách, pôžičkách a obchodoch. Existuje celý rad produktov, ktoré umožňujú koordinovať všetky aktivity DeFi z jedného miesta. V tom spočíva krása otvorenej architektúry DeFi. Tímy môžu vytvoriť rozhrania, v ktorých môžete nielen vidieť svoje zostatky naprieč produktmi, ale aj používať ich funkcie. Mohlo by sa vám to hodiť, keď budete preskúmavať ďalšie časti DeFi.

<ButtonLink href="/dapps/?category=finance#explore">
  Zobraziť dapps na portfólia
</ButtonLink>

<Divider />

## Ako funguje DeFi? {#how-defi-works}

DeFi využíva kryptomeny a smart kontrakty na poskytovanie služieb, ktoré nepotrebujú prostredníkov. V dnešnom finančnom svete vystupujú finančné inštitúcie ako ručitelia transakcií. To dáva týmto inštitúciám obrovskú moc, pretože cez ne prúdia vaše peniaze. Navyše miliardy ľudí na celom svete nemajú prístup ani k bankovému účtu.

V systéme DeFi nahrádza smart kontrakt finančnú inštitúciu pri transakcii. Smart kontrakt je typ Ethereum účtu, ktorý môže uchovávať finančné prostriedky a na základe určitých podmienok ich odosielať/vracať. Keď je smart kontrakt v prevádzke, nikto ho nemôže pozmeniť – vždy bude fungovať tak, ako bol naprogramovaný.

Kontrakt, ktorý je určený na vyplácanie vreckového, môže byť naprogramovaný tak, aby každý piatok posielal peniaze z účtu A na účet B. A to vždy len dovtedy, kým má účet A požadované prostriedky. Nikto nemôže kontrakt zmeniť a pridať účet C ako príjemcu a ukradnúť tak finančné prostriedky.

Kontrakty sú tiež verejné a každý si ich môže prezrieť a skontrolovať. To znamená, že zlé kontrakty sa často rýchlo dostanú pod drobnohľad komunity.

To znamená, že v súčasnej dobe je potrebné dôverovať technickejším členom komunity Etherea, ktorí vedia čítať kód. Komunita založená na otvorenom zdrojovom kóde pomáha udržať vývojárov pod kontrolou, ale táto potreba sa bude časom znižovať s tým, ako budú smart kontrakty ľahšie čitateľné a budú sa vyvíjať ďalšie spôsoby, ako preukázať dôveryhodnosť kódu.

## Ethereum a DeFi {#ethereum-and-defi}

Ethereum je ideálnym základom pre DeFi z niekoľkých dôvodov:

- Ethereum ani smart kontrakty, ktoré na ňom fungujú, nikto nevlastní – to dáva každému príležitosť používať DeFi. To tiež znamená, že nikto nemôže meniť pravidlá.
- Všetky produkty DeFi hovoria v zákulisí rovnakým jazykom – Ethereom. To znamená, že mnoho produktov spolu bez problémov spolupracuje. Tokeny môžete požičiavať na jednej platforme a zúročené tokeny vymieňať na inom trhu v úplne inej aplikácii. Je to akoby ste si v banke mohli nechať vyplatiť vernostné body.
- Tokeny a kryptomeny sú zabudované do zdieľanej účtovnej knihy Ethereum – sledovanie transakcií a vlastníctva je tak trochu význam Etherea.
- Ethereum umožňuje úplnú finančnú slobodu – väčšina produktov nikdy neprevezme vaše prostriedky do úschovy, čo vám ponechá nad vašimi prostriedkami kontrolu.

O DeFi môžete premýšľať vo vrstvách:

1. Blockchain – Ethereum obsahuje históriu transakcií a stavy účtov.
2. Aktíva – [ETH](/eth/) a ostatné tokeny (meny).
3. Protokoly – [smart kontrakty](/glossary/#smart-contract), ktoré poskytujú napríklad službu umožňujúcu decentralizované požičiavanie aktív.
4. [Aplikácie](/dapps/) – produkty, ktoré používame na správu a prístup k protokolom.

Poznámka: väčšina subjektov pôsobiacich v DeFi používa [ERC-20 štandard](/glossary/#erc-20). Aplikácie v DeFi používajú wrapper pre ETH, ktorý sa nazýva Wrapped Ether (WETH). [Ďalšie informácie o ethereu](/wrapped-eth).

## Budujte DeFi {#build-defi}

DeFi je open-source hnutie. Všetky protokoly a aplikácie DeFi sú otvorené, aby ste ich mohli kontrolovať, rozširovať a inovovať. Vďaka tomuto viac stacku s viacerými vrstvami (všetky zdieľajú rovnaký základný blockchain a aktíva) je možné protokoly kombinovať a odomykať tak jedinečné možnosti kombinácií.

<ButtonLink href="/developers/docs/dapps/">
  Viac o budovaní dapps
</ButtonLink>

## Ďalšie zdroje informácií {#further-reading}

### DeFi dáta {#defi-data}

- [DeFi Prime](https://defiprime.com/)
- [DeFi Llama](https://defillama.com/)

### DeFi články {#defi-articles}

- [Sprievodca DeFi pre začiatočníkov](https://blog.coinbase.com/a-beginners-guide-to-decentralized-finance-defi-574c68ff43c4) – _Sid Coelho-Prabhu, 6. januára 2020_

### Videos {#videos}

- [Finematics – decentralizované finančné vzdelávanie](https://finematics.com/) – _Videá o DeFi_
- [The Defiant](https://www.youtube.com/playlist?list=PLaDcID4s1KronHMKojfjwiHL0DdQEPDcq) – _Základy DeFi: všetko, čo potrebujete vedieť, aby ste mohli začať v tomto občas mätúcom priestore._
- [Whiteboard Crypto](https://youtu.be/17QRFlml4pA) – _Čo je to DeFi?_

### Komunity {#communities}

- [Server DeFi Llama na Discorde](https://discord.defillama.com/)
- [Server DeFi Pulse na Discorde](https://discord.gg/Gx4TCTk)
