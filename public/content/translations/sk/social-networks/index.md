---
title: Decentralizovaná sociálna sieť
description: Prehľad decentralizovaných sociálnych sietí na Ethereu
lang: sk
template: use-cases
emoji: ":mega:"
sidebarDepth: 2
image: /images/ethereum-learn.png
summaryPoint1: Platformy pre sociálnu interakciu, tvorbu a distribúciu obsahu.
summaryPoint2: Decentralizované siete sociálnych médií chránia súkromie používateľov a zvyšujú bezpečnosť údajov.
summaryPoint3: Tokeny a NFT vytvárajú nové spôsoby speňažovania obsahu.
---

Sociálne siete zohrávajú obrovskú úlohu v našej každodennej komunikácii a interakciách. Centralizovaná kontrola týchto platforiem však spôsobila veľa problémov: narušenia ochrany údajov, výpadky serverov, deplatformovanie, cenzúra a porušovanie súkromia sú niektoré z kompromisov, ktoré sociálne médiá často robia. Na boj proti týmto problémom vývojári budujú sociálne siete na Ethereu. Decentralizované sociálne siete môžu vyriešiť mnohé problémy tradičných platforiem sociálnych sietí a zlepšiť celkový zážitok používateľov.

## Čo sú to decentralizované sociálne siete? {#what-are-decentralized-social-networks}

Decentralizované sociálne siete sú platformy [založené na blockchaine](/glossary/#blockchain), ktoré používateľom umožňujú vymieňať si informácie, ako aj zverejňovať a distribuovať obsah publiku. Keďže tieto aplikácie bežia na blockchaine, môžu byť decentralizované a odolné voči cenzúre a nenáležitej kontrole.

Mnoho decentralizovaných sociálnych sietí existuje ako alternatíva k zavedeným službám sociálnych médií, ako sú Facebook, LinkedIn, Twitter a Medium. Sociálne siete poháňané blockchainom však majú množstvo funkcií vďaka ktorým sú pokrokovejšie ako tradičné sociálne platformy.

<YouTube id="UdT2lpcGvcQ" />

### Ako fungujú decentralizované sociálne siete? {#decentralized-social-networks-overview}

Decentralizované sociálne siete sú triedou [decentralizovaných aplikácií (dapps)](/dapps/) – aplikácií založených na [smart kontraktoch](/glossary/#smart-contract) nasadených na blockchaine. Kód kontraktu slúži ako backend pre tieto aplikácie a definuje ich obchodnú logiku.

Tradičné platformy sociálnych médií sa spoliehajú na databázy na ukladanie informácií o používateľoch, programového kódu a iných foriem údajov. To však vytvára jednotlivé body zlyhania a predstavuje značné riziko. Servery Facebooku napríklad v októbri 2021 neslávne [vypadli na niekoľko hodín](https://www.npr.org/2021/10/05/1043211171/facebook-instagram-whatsapp-outage-business-impact), čím používateľov odrezali od platformy.

Decentralizované sociálne siete existujú na [sieti typu peer-to-peer](/glossary/#peer-to-peer-network), ktorá zahŕňa tisíce uzlov po celom svete. Aj keď niektoré uzly zlyhajú, sieť pobeží bez prerušenia, vďaka čomu sú aplikácie odolné voči zlyhaniam a výpadkom.

Pomocou decentralizovaných úložných systémov, ako je [InterPlanetary File System (IPFS)](https://ipfs.io/), môžu sociálne siete postavené na Ethereu chrániť informácie o používateľoch pred zneužitím a škodlivým použitím. Nikto nepredá vaše osobné údaje inzerentom a ani hackeri nebudú môcť ukradnúť vaše dôverné údaje.

Mnohé sociálne platformy založené na blockchaine majú natívne tokeny, ktoré umožňujú monetizáciu pri absencii príjmov z reklamy. Používatelia si môžu kúpiť tieto tokeny, aby získali prístup k určitým funkciám, dokončili nákupy v aplikácii alebo dali prepitné svojim obľúbeným tvorcom obsahu.

## Výhody decentralizovaných sociálnych sietí {#benefits}

1. Decentralizované sociálne siete sú odolné voči cenzúre a sú otvorené pre každého. To znamená, že **používateľov nemožno svojvoľne zakázať**, deplatformovať, ani obmedziť.

2. Decentralizované sociálne siete sú **postavené na ideáloch open source** a sprístupňujú zdrojový kód aplikácií na verejnú kontrolu. Elimináciou implementácie nepriehľadných algoritmov bežných v tradičných sociálnych médiách môžu sociálne siete založené na blockchaine zosúladiť záujmy používateľov a tvorcov platforiem.

3. Decentralizované sociálne siete eliminujú „prostredníka“. **Tvorcovia obsahu majú priame vlastníctvo svojho obsahu** a priamo komunikujú so sledovateľmi, fanúšikmi, kupujúcimi a ďalšími stranami, pričom im netreba nič viac ako smart kontrakt.

4. Ako dapps bežiace na sieti Ethereum, ktorá je podporovaná globálnou sieťou uzlov typu peer-to-peer, decentralizované sociálne siete sú **menej náchylné na výpadky servera** a iné výpadky.

5. Decentralizované sociálne platformy ponúkajú tvorcom obsahu **vylepšený rámec monetizácie** prostredníctvom [nezameniteľných tokenov (NFT)](/glossary/#nft), krypto platieb v aplikácii a ďalších.

6. Decentralizované sociálne siete poskytujú používateľom **vysokú úroveň súkromia a anonymity**. Jednotlivec sa napríklad môže prihlásiť do sociálnej siete založenej na Ethereu pomocou profilu [ENS](/glossary/#ens) alebo [peňaženky](/glossary/#wallet) – bez toho, aby musel zdieľať osobne identifikovateľné informácie (PII) ako sú mená, e-mailové adresy atď.

7. Decentralizované sociálne siete sa spoliehajú na decentralizované úložisko, nie na centralizované databázy, ktoré sú podstatne lepšie na ochranu používateľských údajov.

## Decentralizované sociálne siete na Ethereu {#ethereum-social-networks}

Sieť Ethereum sa stala preferovaným nástrojom pre vývojárov, ktorí vytvárajú decentralizované sociálne médiá vďaka popularite jej tokenov a masívnej používateľskej základni. Tu je niekoľko príkladov sociálnych sietí založených na Ethereu:

### Mirror {#mirror}

[Mirror](https://mirror.xyz/) je platforma na písanie v prostredí web3, ktorej cieľom je byť decentralizovaná a vlastnená používateľmi. Používatelia môžu na sieti Mirror čítať a písať zadarmo jednoduchým pripojením svojich peňaženiek. Používatelia môžu tiež zbierať články a prihlásiť sa na odber svojich obľúbených autorov.

Príspevky publikované na sieti Mirror sú trvalo uložené na Arweave, decentralizovanej úložnej platforme a možno ich mintovať ako zberateľské [nezameniteľné tokeny (NFT)](/nft/) známe ako Writing NFT. Mintovanie NFT je pre autorov úplne bezplatné a zbieranie prebieha na Ethereum [vrstve L2](/glossary/#layer-2), vďaka čomu sú transakcie lacné, rýchle a šetrné k životnému prostrediu.

### MINDS {#minds}

[MINDS](https://www.minds.com/) je jednou z najpoužívanejších decentralizovaných sociálnych sietí. Funguje ako Facebook a už si získala milióny používateľov.

Používatelia používajú na platbu za položky natívny token platformy [ERC-20](/glossary/#erc-20) $MIND. Používatelia môžu tiež zarábať tokeny $MIND publikovaním obľúbeného obsahu, prispievaním do ekosystému a zdieľaním platformy ostatným.

## Používajte decentralizované sociálne siete {#use-decentralized-social-networks}

- **[Status.im](https://status.im/)** – _Status je bezpečná aplikácia na odosielanie správ, ktorá na ochranu využíva open source protokol peer-to-peer a end-to-end šifrovanie vašich správy od tretích strán._
- **[Mirror.xyz](https://mirror.xyz/)** – _Mirror je decentralizovaná publikačná platforma vlastnená používateľmi postavená na platforme Ethereum, ktorá používateľom umožňuje crowdfundovať nápady, monetizovať obsah a budovať vysokohodnotných komunít._
- **[Lens Protocol](https://lens.xyz/)** – _Lens Protocol je zostaviteľný a decentralizovaný sociálny graf, ktorý pomáha tvorcom prevziať zodpovednosť za svoj obsah v digitálnej záhrade decentralizovaného internetu kamkoľvek idú._
- **[Farcaster](https://farcaster.xyz/)** – _Farcaster je dostatočne decentralizovaná sociálna sieť. Otvorený protokol, ktorý môže podporovať mnoho klientov rovnako ako aj e-mail._

## Web2 sociálne siete na Ethereu {#web2-social-networks-and-ethereum}

Natívne sociálne platformy [Web3](/glossary/#web3) nie sú jediné, ktoré sa snažia začleniť technológiu blockchainu do sociálnych médií. Mnoho centralizovaných platforiem tiež plánuje integrovať Ethereum do svojej infraštruktúry:

### Reddit {#reddit}

Reddit [ponúkal komunitné Body](https://cointelegraph.com/news/reddit-to-reportedly-tokenize-karma-points-and-onboard-500m-new-users), čo sú tokeny ERC-20, ktoré môžu používatelia zarobiť uverejňovaním kvalitného obsahu a prispievaním do online komunít (subredditov). Tieto tokeny ste mohli uplatniť v rámci subredditu a získať tak exkluzívne privilégiá a výhody. Pre tento projekt Reddit spolupracoval s Arbitrum – sieťou [vrstvy L2](/glossary/#layer-2) navrhnutou na škálovanie transakcií Ethereum. Projekt bol ukončený 8. novembra 2023.

Tento program už je spustený a na subreddite r/CryptoCurrency [beží verzia komunitných bodov nazvaná „Moons“](https://www.reddit.com/r/CryptoCurrency/wiki/moons_wiki). Moons podľa oficiálneho popisu „odmeňujú užívateľov za ich príspevky a komentáre a moderátorov za ich prínos na subredditu“ Keďže tieto tokeny sú na blockchaine (používatelia ich dostávajú v peňaženkách), sú nezávislé na Reddite a nie je možné ich odobrať.

Komunitné body môžu byť okrem utratenia za odomknutie špeciálnych funkcií tiež vymenené za peniaze fiat na burzách. Množstvo komunitných bodov, ktoré používateľ vlastní, tiež určuje jeho vplyv na rozhodovanie v rámci komunity.

## Ďalšie zdroje informácií {#further-reading}

### Články {#articles}

- [Decentralizácia sociálnych médií: sprievodca web3 stackom sociálnych sietí](https://www.coinbase.com/blog/decentralizing-social-media-a-guide-to-the-web3-social-stack) – _Coinbase Ventures_
- [Sociálne siete sú ďalšou veľkou príležitosťou na decentralizáciu](https://www.coindesk.com/tech/2021/01/22/social-networks-are-the-next-big-decentralization-opportunity/) – _Ben Goertzel_
- [Web3 je prísľubom decentralizovaných sociálnych sietí poháňaných komunitou](https://venturebeat.com/2022/02/26/web3-holds-the-promise-of-decentralized-community-powered-social-networks/) – _Sumit Ghosh_
- [Prehľad prostredia sociálnych médií na blockhaine](https://www.gemini.com/cryptopedia/blockchain-social-media-decentralized-social-media) – _Gemini Cryptopedia_
- [Ako môže blockchain vyriešiť ochranu osobných údajov na sociálnych médiach](https://www.investopedia.com/news/ethereum-blockchain-social-media-privacy-problem-linkedin-indorse/) — _Prableen Bajpai_
- [Dostatočná decentralizácia pre sociálne siete](https://www.varunsrinivasan.com/2022/01/11/sufficient-decentralization-for-social-networks) – _Varun Srinivasan_

### Videos {#videos}

- [Vysvetlenie decentralizovaných sociálnych médií](https://www.youtube.com/watch?v=UdT2lpcGvcQ) — _Coinmarketcap_
- [Blockchain DeSo chce decentralizovať sociálne médiá](https://www.youtube.com/watch?v=SG2HUiVp0rE) – _Bloomberg Technology_
- [Budúcnosť decentralizovaných sociálnych médií s Balajim Srinivasanom, Vitalikom Buterinom, Juanom Benetom](https://www.youtube.com/watch?v=DTxE9KV3YrE) — _ETHGlobal_

### Komunity {#communities}

- [r/CryptoCurrency subreddit](https://www.reddit.com/r/CryptoCurrency/)
