---
title: Nezameniteľné tokeny (NFT)
description: Prehľad NFT na Ethereu
lang: sk
template: use-cases
emoji: ":frame_with_picture:"
sidebarDepth: 2
image: /images/infrastructure_transparent.png
alt: Logo Eth zobrazené pomocou hologramu.
summaryPoint1: Spôsob, ako reprezentovať čokoľvek unikátne ako aktívum založené na Ethereu.
summaryPoint2: NFT dávajú tvorcom obsahu väčšiu moc ako kedykoľvek predtým.
summaryPoint3: Poháňané smart kontraktmi blockchainu Etherea.
---

## Čo sú NFT? {#what-are-nfts}

NFT sú tokeny, ktoré sú **individuálne jedinečné**. Každé NFT má iné vlastnosti (nezameniteľné) a je preukázateľne vzácne. V tom sa líši od tokenov ako [ETH](/glossary/#ether) alebo iných Ethereum tokenov, ako napr. USDC, kde každý token je identický a má rovnaké vlastnosti (je zameniteľný). Ktorú konkrétnu bankovku (alebo ETH) máte v peňaženke nie je dôležité, pretože sú všetky identické a majú rovnakú hodnotu. Ale _nie je_ vám jedno, ktoré konkrétne NFT vlastníte, pretože každé má individuálne vlastnosti, ktoré ho odlišujú od ostatných (nezameniteľné).

Jedinečnosť každého NFT umožňuje tokenizáciu vecí, ako je umenie, zberateľské predmety alebo dokonca nehnuteľnosti, kde jedno konkrétne unikátne NFT predstavuje jednu konkrétnu unikátnu položku existujúcu v reálnom alebo digitálnom svete. Vlastníctvo aktíva je verejne overiteľné na [blockchaine](/glossary/#blockchain) Etherea.

<YouTube id="Xdkkux6OxfM" />

## Internet aktív {#internet-of-assets}

NFT a Ethereum riešia niektoré problémy, ktoré dnes na internete existujú. S postupujúcou digitalizáciou je potrebné replikovať vlastnosti fyzických predmetov, ako je vzácnosť, jedinečnosť a dôkaz vlastníctva spôsobom, ktorý nie je pod správou centrálnej organizácie. Napríklad s NFT môžete vlastniť hudbu v mp3 formáte skrz všetkými Ethereum aplikáciami a nebyť viazaný k aplikácii s hudbou jednej špecifickej firmy ako Spotify alebo Apple Music. Môžete vlastniť užívateľské meno sociálnych médií, ktoré dokážete predať alebo meniť, **bez toho aby bolo od vás vzaté** danou platformou.

Tu je porovnanie internetu využívajúceho NFT a internetu, tak ako ho poznáme dnes…

### Porovnanie {#nft-comparison}

| Internet využívajúci NFT                                                                                                                                      | Internet dnes                                                                                                                                             |
| ------------------------------------------------------------------------------------------------------------------------------------------------------------- | --------------------------------------------------------------------------------------------------------------------------------------------------------- |
| **Vlastníte vaše aktíva!** Len vy ich môžete predať alebo vymeniť.                                                                                            | **Aktíva si požičiavate** od nejakej organizácie, ktorá si ich dokáže zobrať späť.                                                                        |
| NFT sú **digitálne unikátne**, žiadne dve NFT nie sú rovnaké.                                                                                                 | **Kópiu často nemožno odlíšiť** od originálu.                                                                                                             |
| Vlastníctvo NFT je zapísané na blockchaine, aby si ho mohol ktokoľvek **verejne overiť**.                                                                     | Prístup k záznamom o vlastníctve digitálnych položiek je **spravovaný inštitúciami** – musíte im veriť.                                                   |
| NFT sú [smart kontrakty](/glossary/#smart-contract) na Ethereu. To znamená, že ich možno **ľahko použiť v iných smart kontraktoch** a aplikáciách na Ethereu! | Firmy, ktoré vlastne digitálne položky, obvykle **vyžadujú vlastnú infraštruktúru „záhrady za múrom“**.                                                   |
| **Tvorcovia obsahu môžu predávať svoje diela kdekoľvek** a majú prístup na globálny trh.                                                                      | Tvorcovia sa spoliehajú na infraštruktúru a distribúciu platforiem, ktoré využívajú. Často ich obmedzujú podmienky používania a **zemepisné obmedzenia**. |
| Tvorcovia NFT **si môžu ponechať vlastnícke práva** k svojmu dielu a naprogramovať licenčné poplatky priamo do NFT kontraktu.                                 | Platformy, ako napríklad služby **streamovania hudby, si nechávajú väčšinu ziskov z predaja**.                                                            |

## Na čo sa používajú NFT? {#nft-use-cases}

NFT sa používajú na mnohé účely vrátane:

- preukázanie účasti na udalosti,
- potvrdenie, že ste absolvovali kurz,
- potvrdenie vlastníctva položiek počítačových hier,
- digitálne umenie,
- tokenizácia aktív v reálnom svete,
- preukázanie vašej online identity,
- nastavenie prístupu k obsahu,
- predaj vstupeniek,
- decentralizované názvy internetových domén,
- kolaterál v [decentralizovanom financovaní](/glossary/#defi).

Možno ste umelec, ktorý chce zverejniť svoju prácu pomocou NFT bez toho, aby stratil kontrolu a prišiel o svoje zisky kvôli prostredníkom. Môžete vytvoriť nový kontrakt a zadať počet NFT, ich vlastnosti a pridať odkaz na konkrétne umelecké dielo. Ako umelec **môžete do smart kontraktu naprogramovať licenčné poplatky**, ktoré by vám mali byť vyplatené (napr. 5 % z predajnej ceny, čo je vlastníkovi kontraktu vyplatené zakaždým, keď je NFT prevedené na novú adresu). Vždy tiež môžete preukázať, že ste vytvorili NFT, pretože vlastníte [peňaženku](/glossary/#wallet), ktorá kontrakt vytvorila. Vaši kupujúci môžu ľahko preukázať, že vlastnia **autentické NFT** z vašej zbierky, pretože [adresa](/glossary/#address) ich peňaženky je spojená s tokenom vo vašom smart kontrakte. Môžu ho používať v celom ekosystéme Etherea a sú si istí jeho pravosťou.

<InfoBanner shouldSpaceBetween emoji=":eyes:" mt="8">
  <div>Preskúmajte, kúpte alebo si vytvorte vlastné NFT umenie/zberateľské predmety…</div>
  <ButtonLink href="/dapps/?category=collectibles#explore">
    Preskúmať NFT umenie
  </ButtonLink>
</InfoBanner>

Alebo si predstavte vstupenku na športové podujatie. Rovnako ako **organizátor podujatia si môže vybrať, koľko vstupeniek bude predávať**, môže tvorca NFT rozhodnúť, koľko kópií existuje. Niekedy sa jedná o presné kópie, ako je 5 000 všeobecných vstupeniek. Niekedy je vytvorených niekoľko NFT, ktoré sú veľmi podobné, ale každé mierne odlišné, ako napríklad vstupenka s prideleným sedadlom. Tie je možné kupovať a predávať medzi používateľmi bez platenia predajcom vstupeniek a kupujúci sa vždy môže uistiť o pravosti vstupenky pomocou kontroly adresy kontraktu.

Na stránke ethereum.org **sa NFT používajú na demonštráciu toho, že ľudia prospešne prispeli** do Github repositára (programovali stránku, napísali alebo upravili článok…), preložili texty alebo sa zúčastnili našich komunitných hovorov – dokonca máme aj našu vlastnú NFT doménu. Ak prispejete na ethereum.org, môžete získať [POAP](/glossary/#poap) NFT. Niektoré krypto stretnutia používajú POAPy ako vstupenky. [Viac o prispievaní](/contributing/#poap).

![ethereum.org POAP](./poap.png)

Táto webová stránka má tiež alternatívny názov domény využívajúcej NFT,**ethereum.eth**. Naša adresa `.org` je centrálne spravovaná poskytovateľom doménových mien (DNS), zatiaľ čo ethereum`.eth` je registrovaná na sieti Ethereum prostredníctvom Ethereum Name Service (ENS). A je vlastnená a spravovaná nami. [Pozrite sa na náš záznam ENS](https://app.ens.domains/name/ethereum.eth)

[Viac o ENS](https://app.ens.domains)

<Divider />

## Ako NFT fungujú? {#how-nfts-work}

NFT, ako všetky digitálne predmety na Ethereum blockchaine, sú vytvorené použitím špeciálneho Ethereum počítačového programu, tzv. „smart kontrakt“. Tieto kontrakty dodržujú určité pravidlá, ako [ERC-721](/glossary/#erc-721) alebo [ERC-1155](/glossary/#erc-1155) štandardy, ktoré určujú čo daný kontrakt môže robiť.

Smart kontrakt NFT dokáže robiť niekoľko vecí:

- **Vytvárať NFT–** dokážu tvoriť nové NFT.
- **Priradiť vlastníctvo–** sledujú, kto vlastní aké NFT tým, že ich spája s konkrétnymi Ethereum adresami.
- **Dať každému NFT identifikačné číslo–** každé NFT obsahuje číslo, ktoré je unikátne. Okrem toho, väčšinou obsahuje nejaké ďalšie informácie (metadáta), ktoré popisujú čo NFT reprezentuje.

Keď niekto „vytvorí“ alebo „mintne“ NFT, v skutočnosti popisuje smart kontraktu, aby im priradil vlastníctvo nad daným NFT. Táto informácia je bezpečne a verejne uložená na blockchaine.

Taktiež, vlastník kontraktu môže pridať extra pravidlá. Dokáže limitovať koľko daných NFT môže byť vytvorených alebo rozhodnúť, že dostane malý poplatok za licenciu kedykoľvek dané NFT zmení majiteľa.

### Zabezpečenie NFT {#nft-security}

Ethereum je zabezpečené mechanizmom [dôkaz o vklade](/glossary/#pos). Systém je navrhnutý tak, aby ekonomicky odrádzal od zlomyseľných činov, takže Ethereum je odolné proti manipulácii. To je to, čo umožňuje NFT fungovať. Akonáhle bude [blok](/glossary/#block) obsahujúci vašu NFT transakciu [dokončený](/glossary/#finality), stálo by útočníka milióny éteru to zmeniť. Každý, kto používa Ethereum softvér, by bol okamžite schopný odhaliť nepoctivé a nedovolené zásahy týkajúce sa NFT a záškodník by bol ekonomicky penalizovaný a vykázaný.

Bezpečnostné otázky týkajúce sa NFT sa najčastejšie týkajú phising podvodov, zraniteľnosti smart kontraktov alebo užívateľskej chyby (ako je neúmyselné odhalenie súkromného kľúča). Dobrá ochrana peňaženky je teda pre majiteľa NFT kľúčovou.

<ButtonLink href="/security/">
  Viac o bezpečnosti
</ButtonLink>

## Ďalšie zdroje informácií {#further-reading}

- [Začiatočnícka príručka NFT](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, január 2020_
- [Prehliadač EtherscanNFT](https://etherscan.io/nft-top-contracts)
- [Štandard tokenov ERC-721](/developers/docs/standards/tokens/erc-721/)
- [Štandard tokenov ERC-1155](/developers/docs/standards/tokens/erc-1155/)
- [Populárne NFT aplikácie a nástroje](https://www.ethereum-ecosystem.com/blockchains/ethereum/nfts)

## Iné zdroje {#other-resources}

- [NFTScan](https://nftscan.com/)

<Divider />

<QuizWidget quizKey="nfts" />
