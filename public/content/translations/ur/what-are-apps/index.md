---
title: "ایتھیریم کی ایپلیکیشنز"
metaTitle: "ایتھیریئم ایپلیکیشنز | ایتھیریئم پر غیر مرکزی ایپلیکیشنز"
description: "ایتھیریئم پر ایپس مفت، عالمی ہیں اور نجی کمپنی کے سرورز کے بجائے پبلک بلاک چین استعمال کرتی ہیں۔ اس کا مطلب ہے کہ آپ ہر پروجیکٹ میں ایک ہی اکاؤنٹ استعمال کر سکتے ہیں اور اپنی پرائیویسی یقینی بنا سکتے ہیں۔"
lang: ur-in
template: use-cases
emoji: ":handshake:"
sidebarDepth: 2
showDropdown: false
image: /images/doge-computer.png
summary: "ایتھیریئم پر ایپس مفت، عالمی ہیں اور نجی کمپنی کے سرورز کے بجائے پبلک بلاک چین استعمال کرتی ہیں۔ اس کا مطلب ہے کہ آپ ہر پروجیکٹ میں ایک ہی اکاؤنٹ استعمال کر سکتے ہیں اور اپنی پرائیویسی یقینی بنا سکتے ہیں۔"
---

## ایپس سپر پاورز کے ساتھ {#apps-with-superpowers}

ایتھیریم ایپلیکیشنز بظاہر عام ایپس جیسی محسوس ہو سکتی ہیں۔ لیکن پسِ پردہ ان میں کچھ خاص خصوصیات ہوتی ہیں جو انہیں منفرد بناتی ہیں۔

جب کوئی ایپ ایتھیریم بلاک چین پر شائع ہو جاتی ہے تو انہیں کوئی نہیں روک سکتا۔ یہ اس لیے ہے کیونکہ ایتھیریم نیٹ ورک دنیا بھر میں ہزاروں کمپیوٹروں پر غیرمرکزی شکل میں تقسیم ہیں۔ کوئی بھی ایتھیریم پر چلنے والی ایپس کوبند نہیں کر سکتا، کیونکہ نشانہ بنانے کے لیے کوئی ایک واحد سرور موجود نہیں ہے۔ ایتھیریم غیرجانبدار بھی ہے، اس لیے دنیا کے کسی بھی کونے میں موجود کوئی بھی شخص اسے استعمال کر سکتا ہے یا اس سے جڑ کر اس پر نجی طور پرتبدیلیاں کر سکتا ہے۔

## dapp کیا ہے؟ {#what-is-a-dapp}

ایتھیریم ایپلیکیشنز اپنی لاجک مرکزی سرورز کے بجائے ایتھیریم بلاک چین پر چلاتی ہیں۔ یہی وجہ ہے کہ انہیں اکثر غیرمرکزی ایپلیکیشنز کہا جاتا ہے، یا مختصر میں ڈی ایپس (dApps)۔

<CardGrid>
  <Card title="زیادہ نجی" emoji=":detective:" description="کسی بھی ڈیپ کو استعمال کرنے کے لیے آپ کو صرف ایک ایتھیریم والیٹ کی ضرورت ہے۔ آپ کے ذاتی ڈیٹا کی ضرورت نہیں ہوتی۔ انٹرنیٹ کو ہمیشہ ایسا ہی ہونا چاہیے تھا۔"/>
  <Card title="دنیا بھر میں قابلِ رسائی" emoji="🌍" description="ڈیپس علاقوں اور ایپ اسٹورز کے اصولوں کی پابند نہیں ہیں۔ آپ کی رسائی کا انحصار انٹرنیٹ کنکشن پر ہے، اس پر نہیں کہ آپ کہاں رہتے ہیں۔" />
  <Card title="سستی سروسز" emoji=":handshake:" description="ڈیپس پیئر-ٹو-پیئر ہوتی ہیں۔ کوئی درمیانی فرد نہ ہونے کا مطلب ہے سستی سروسز۔" />
</CardGrid>

## یہ اہم کیوں ہے {#why-does-this-matter}

ایتھیریم ایپس وہ کام کر سکتی ہیں جو روایتی ایپس کے ساتھ ممکن ہی نہیں ہیں۔ جیسے کہ کسی بالکل اجنبی کو پیسوں کی شکل میں قرض دینا، وہ بھی اس ضمانت کے ساتھ کہ آپ کو اپنے پیسے سود سمیت واپس ملیں گے۔ کسی "قابلِ اعتماد" ثالث، جیسے وکیل، کو لین دین سنبھالنے کے لیے پیسے ادا کئے بغیر۔

ہر چیز کے لیے ایپس موجود ہیں: گیمنگ، مالیات، جاب، پیغام رسانی، اسٹوریج اور بہت کچھ۔ زیادہ تر ایپس میں آپ نہ تو اشتہارات کے پابند ہوتے ہیں اور نہ ہی محدود رسائی کی رکاوٹوں میں جکڑے ہوتے ہیں۔

کسی بھی ایتھیریم ایپ کا استعمال شروع کرنے کے لیے آپ کو صرف ایک ایتھیریم والیٹ اور تھوڑے سے ETH کی ضرورت ہے۔

## یہ کیسے کام کرتا ہے {#how-does-it-work}

ایپس اسمارٹ کنٹریکٹس کے ذریعے چلتی ہیں — کوڈ کے وہ حصے جو ایتھیریم بلاک چین پر موجود ہوتے ہیں۔ روایتی ایپس کے برعکس، انہیں چلانے کے لیے کسی کمپنی کی ضرورت ہرگز نہیں ہوتی۔

| خصوصیت                           | روایتی ایپس        | ایتھیریم ایپس            |
| -------------------------------- | ------------------ | ------------------------ |
| **اسے کون کنٹرول کرتا ہے؟**      | ایک کمپنی          | کوئی نہیں                |
| **پر چلتی ہے**                   | نجی کمپنی سرورس    | عوامی ایتھیریم بلاک چین  |
| **کیا اسے سنسر کیا جا سکتا ہے؟** | جی ہاں             | نہیں                     |
| **آپ کے ڈیٹا کا مالک کون ہے؟**   | عام طور پر آپ نہیں | آپ اپنے ڈیٹا کے مالک ہیں |

<WhatAreAppsStories />

<div className="w-full md:w-1/2 mx-auto md:mx-0">

![](./developers-eth-blocks.png)
</div>

## ایتھیریم ایپس لیگو بلاکس کی طرح ہیں {#ethereum-apps-are-like-legos}

جب تمام ایپس ایتھیریم پر بنائی جاتی ہیں، تو وہ سب ایک دوسرے کے ساتھ مطابقت رکھتی ہیں۔ ایک ایپ کا ٹوکن ایک الگ ایپ پر بھی کام کرے گا۔ یہ ایسے ہے جیسے آپ ٹویٹس کو اپنی فیس بک وال پر شائع کر سکیں۔ اصل میں اکثر آپ ایک ہی پروفائل کو کئی مختلف ایتھیریم ایپس میں دوبارہ استعمال کر سکتے ہیں، بغیر ہر جگہ الگ سے رجسٹریشن کیے۔

<BrowseApps />

## مزید پڑھیں {#further-reading}

- [بگینرس کے لیے ایتھیریم](/what-is-ethereum)
- [اسمارٹ کنٹریکٹ کیا ہے؟](/developers/docs/smart-contracts/)
- [تکنیکی ڈی ایپ (Dapp) ڈاکیومینٹیشن](/developers/docs/dapps/)

## اکثر پوچھے جانے والے سوالات {#faq}

<ExpandableCard title="ڈیپ کا کیا مطلب ہے؟" visible>
  <p>ڈی ایپ کا مطلب ہے غیرمرکزی ایپلیکیشنز۔ یہ وہ ایپلیکیشنز ہیں جو ایتھیریم جیسی بلاک چین نیٹ ورکس پر بنی ہوتی ہیں۔ انہیں غیرمرکزی اسی لئے کہا جاتا ہے کیونکہ انکا بنیادی نیٹ ورک غیرمرکزی ہوتا ہے۔</p>
</ExpandableCard>

<ExpandableCard title="کیا میں ڈیپ پر کوائنز خرید سکتا ہوں؟" visible>
  <p>کچھ ایپلیکیشنز آپ کو کرپٹو ٹوکنز خریدنے یا تجارت کرنے دیتی ہیں، لیکن ہر ایپ اس کام کے لیے نہیں ہوتی ہے۔ اگر آپ اپنے پہلے ٹوکنز خریدنا چاہتے ہیں، تو [ETH حاصل کریں](/get-eth) پر جائیں۔</p>
</ExpandableCard>

<ExpandableCard title="سب سے بہترین کرپٹو والیٹ کونسا ہے؟" visible>
  <p>کرپٹو والیٹ آپ کو اپنے ٹوکن رکھنے اور اپنے ایتھیریم اکاؤنٹ کو مینیج کرنے دیتا ہے۔ بہت سی بہترین والیٹس موجود ہیں اور ہر ایک والیٹ مختلف مقصد کے لیے کام آتی ہے۔ یہ معلوم کرنے کے لیے کہ آپ کے لیے کون سا والیٹ بہترین ہے، ہمارے [والیٹس کی فہرست](/wallets/find-wallet) پر جائیں۔</p>
</ExpandableCard>