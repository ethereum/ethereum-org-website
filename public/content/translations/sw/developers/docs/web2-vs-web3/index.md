---
title: Wavuti-2 dhidi ya Wavuti-3
description: Linganisha huduma za Web2 zilizowekwa kati na programu zilizogatuliwa za Web3 zilizojengwa kwenye teknolojia ya mnyororo wa bloku wa Ethereum.
lang: sw
---

Web2 inarejelea toleo la intaneti ambalo wengi wetu tunalijua leo. Intaneti inayotawaliwa na makampuni ambayo hutoa huduma kwa kubadilishana na data yako ya kibinafsi. Web3, katika muktadha wa Ethereum, inarejelea programu zilizogatuliwa zinazoendeshwa kwenye mnyororo wa bloku. Hizi ni programu zinazomruhusu mtu yeyote kushiriki bila kuchuma mapato kutokana na data yake ya kibinafsi.

Unatafuta rasilimali inayofaa zaidi kwa wanaoanza? Tazama [utangulizi wetu wa web3](/web3/).

## Faida za Web3 {#web3-benefits}

Wasanidi programu wengi wa Web3 wamechagua kujenga mifumo mtawanyo ya kimamlaka kwa sababu ya ugatuaji asili wa Ethereum:

- Mtu yeyote aliye kwenye mtandao ana ruhusa ya kutumia huduma – au kwa maneno mengine, ruhusa haihitajiki.
- Hakuna anayeweza kukuzuia au kukukatalia ufikiaji wa huduma.
- Malipo yamejengewa ndani kupitia tokeni asili, ether (ETH).
- Ethereum ni turing-complete, ikimaanisha unaweza kupanga programu karibu kila kitu.

## Ulinganisho wa vitendo {#practical-comparisons}

| Web2                                                                                             | Wavuti3                                                                                                                     |
| ------------------------------------------------------------------------------------------------ | --------------------------------------------------------------------------------------------------------------------------- |
| Twitter inaweza kudhibiti akaunti au tweet yoyote                                                | Tweet za Web3 haziwezi kudhibitiwa kwa sababu udhibiti umegatuliwa                                                          |
| Huduma ya malipo inaweza kuamua kutoruhusu malipo kwa aina fulani za kazi                        | Programu za malipo za Web3 hazihitaji data ya kibinafsi na haziwezi kuzuia malipo                                           |
| Seva za programu za uchumi wa gig zinaweza kuacha kufanya kazi na kuathiri mapato ya wafanyakazi | Seva za Web3 haziwezi kuacha kufanya kazi – zinatumia Ethereum, mtandao uliogatuliwa wa maelfu ya kompyuta kama backend yao |

Hii haimaanishi kwamba huduma zote zinahitaji kugeuzwa kuwa mfumo mtawanyo wa kimamlaka. Mifano hii inaonyesha tofauti kuu kati ya huduma za web2 na web3.

## Mapungufu ya Web3 {#web3-limitations}

Web3 ina mapungufu kadhaa kwa sasa:

- Uwezo wa kuongezeka – miamala ni ya polepole zaidi kwenye web3 kwa sababu imegatuliwa. Mabadiliko ya hali, kama vile malipo, yanahitaji kuchakatwa na nodi na kuenezwa kwenye mtandao mzima.
- UX – kuingiliana na programu za web3 kunaweza kuhitaji hatua za ziada, programu, na elimu. Hii inaweza kuwa kikwazo kwa kukubalika.
- Ufikiaji – ukosefu wa muunganisho katika vivinjari vya kisasa hufanya web3 isifikiwe kwa urahisi na watumiaji wengi.
- Gharama – mifumo mtawanyo ya kimamlaka iliyofanikiwa zaidi huweka sehemu ndogo sana ya msimbo wao kwenye mnyororo wa bloku kwa kuwa ni ghali.

## Uwekaji kati dhidi ya ugatuaji {#centralization-vs-decentralization}

Katika jedwali lililo hapa chini, tumeorodhesha baadhi ya faida na hasara kwa ujumla za mitandao ya kidijitali iliyowekwa kati na iliyogatuliwa.

| Mifumo Iliyowekwa Kati                                                                                                                                                                                                                                                           | Mifumo Iliyogatuliwa                                                                                                                                                                                                                                                                                                           |
| -------------------------------------------------------------------------------------------------------------------------------------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ |
| Kipenyo cha chini cha mtandao (washiriki wote wameunganishwa na mamlaka kuu); habari huenea haraka, kwani ueneaji hushughulikiwa na mamlaka kuu yenye rasilimali nyingi za kukokotoa.                                                         | Washiriki walio mbali zaidi kwenye mtandao wanaweza kuwa kingo nyingi mbali kutoka kwa kila mmoja. Habari inayotangazwa kutoka upande mmoja wa mtandao inaweza kuchukua muda mrefu kufikia upande mwingine.                                                                                    |
| Kawaida utendaji wa juu (upitishaji wa juu, rasilimali chache za kukokotoa zinazotumika) na rahisi kutekeleza.                                                                                                                                | Kawaida utendaji wa chini (upitishaji wa chini, rasilimali nyingi zaidi za kukokotoa zinazotumika) na ngumu zaidi kutekeleza.                                                                                                                                                               |
| Katika tukio la data zinazokinzana, utatuzi ni wazi na rahisi: chanzo kikuu cha ukweli ni mamlaka kuu.                                                                                                                                           | Itifaki (mara nyingi ngumu) inahitajika kwa utatuzi wa mizozo, ikiwa rika hutoa madai yanayokinzana kuhusu hali ya data ambayo washiriki wanapaswa kusawazishwa kwayo.                                                                                                                      |
| Sehemu moja ya kutofaulu: wahusika hasidi wanaweza kuuangusha mtandao kwa kulenga mamlaka kuu.                                                                                                                                                   | Hakuna sehemu moja ya kutofaulu: mtandao bado unaweza kufanya kazi hata kama sehemu kubwa ya washiriki watashambuliwa/kuondolewa.                                                                                                                                                              |
| Uratibu kati ya washiriki wa mtandao ni rahisi zaidi, na hushughulikiwa na mamlaka kuu. Mamlaka kuu inaweza kulazimisha washiriki wa mtandao kupitisha maboresho, masasisho ya itifaki, n.k., bila shida nyingi. | Uratibu mara nyingi ni mgumu, kwani hakuna wakala mmoja aliye na kauli ya mwisho katika maamuzi ya kiwango cha mtandao, maboresho ya itifaki, n.k. Katika hali mbaya zaidi, mtandao uko katika hatari ya kugawanyika kunapokuwa na kutokubaliana kuhusu mabadiliko ya itifaki. |
| Mamlaka kuu inaweza kudhibiti data, na hivyo kuweza kukata sehemu za mtandao zisishirikiane na sehemu iliyobaki ya mtandao.                                                                                                                                      | Udhibiti ni mgumu zaidi, kwani habari ina njia nyingi za kuenea katika mtandao.                                                                                                                                                                                                                                |
| Ushiriki katika mtandao unadhibitiwa na mamlaka kuu.                                                                                                                                                                                                             | Mtu yeyote anaweza kushiriki katika mtandao; hakuna “walinzi wa lango.” Kimsingi, gharama ya ushiriki ni ya chini sana.                                                                                                                                                                        |

Kumbuka kuwa hizi ni ruwaza za jumla ambazo huenda zisiwe za kweli katika kila mtandao. Zaidi ya hayo, katika uhalisia kiwango ambacho mtandao umewekwa kati/umegatuliwa kipo kwenye wigo; hakuna mtandao uliowekwa kati kabisa au uliogatuliwa kabisa.

## Masomo zaidi {#further-reading}

- [Web3 ni nini?](/web3/) - _ethereum.org_
- [Usanifu wa programu ya Web 3.0](https://www.preethikasireddy.com/post/the-architecture-of-a-web-3-0-application) - _Preethi Kasireddy_
- [Maana ya Ugatuaji](https://medium.com/@VitalikButerin/the-meaning-of-decentralization-a0c92b76a274) _Feb 6, 2017 - Vitalik Buterin_
- [Kwa Nini Ugatuaji ni Muhimu](https://onezero.medium.com/why-decentralization-matters-5e3f79f7638e) _Feb 18, 2018 - Chris Dixon_
- [Web 3.0 ni Nini na Kwa Nini ni Muhimu](https://medium.com/fabric-ventures/what-is-web-3-0-why-it-matters-934eb07f3d2b) _Dec 31, 2019 - Max Mersch and Richard Muirhead_
- [Kwa Nini Tunahitaji Web 3.0](https://gavofyork.medium.com/why-we-need-web-3-0-5da4f2bf95ab) _Sep 12, 2018 - Gavin Wood_
