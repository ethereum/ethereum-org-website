---
title: Jinsi ya kutafsiri
lang: sw
description: Maagizo ya kutumia Crowdin kutafsiri ethereum.org
---

# Jinsi ya kutafsiri {#how-to-translate}

## Mwongozo wa kuona {#visual-guide}

Kwa wanaojifunza zaidi kwa kuona, tazama Luka akielezea jinsi ya kujiandaa kutumia Crowdin. Vinginevyo, unaweza kupata hatua sawa katika mfumo wa maandishi katika sehemu inayofuata.

<YouTube id="Ii7bYhanLs4" />

## Mwongozo wa maandishi {#written-guide}

### Jiunge na mradi wetu katika Crowdin {#join-project}

Utahitaji kuingia katika akaunti yako ya Crowdin au ujisajili ikiwa huna. Kinachohitajika ili kujisajili ni akaunti ya barua pepe na nenosiri.

<ButtonLink href="https://crowdin.com/project/ethereum-org/">
  Jiunge na mradi
</ButtonLink>

### Fungua lugha yako {#open-language}

Baada ya kuingia katika Crowdin, utaona maelezo ya mradi na orodha ya lugha zote zinazopatikana.
Kila lugha pia ina maelezo kuhusu jumla ya maneno yanayoweza kutafsiriwa na muhtasari wa kiasi cha maudhui yaliyotafsiriwa na kuidhinishwa katika lugha maalum.

Fungua lugha unayotaka kutafsiri ili kuona orodha ya faili, zinazopatikana kwa ajili ya kutafsiriwa.

![Orodha ya lugha katika Crowdin](./list-of-languages.png)

### Tafuta hati ya kufanyia kazi {#find-document}

Maudhui ya tovuti yamegawanywa katika idadi ya hati na makundi ya maudhui. Unaweza kuangalia maendeleo ya kila hati upande wa kulia – kama maendeleo ya tafsiri ni chini ya 100%, tafadhali changia!

Huioni lugha yako kwenye orodha? [Fungua suala](https://github.com/ethereum/ethereum-org-website/issues/new/choose) au uliza katika [Discord](https://discord.gg/ethereum-org) yetu

![Faili zilizotafsiriwa na ambazo hazijatafsiriwa katika Crowdin](./crowdin-files.png)

Dokezo kuhusu makundi ya maudhui: tunatumia 'makundi ya maudhui' ndani ya Crowdin ili kupata maudhui yenye kipaumbele cha juu zaidi yatolewe kwanza. Unapoangalia lugha, kwa mfano, [Filipino](https://crowdin.com/project/ethereum-org/fil#) utaona folda za makundi ya maudhui (\"1. Ukurasa wa nyumbani\", \"2. Mambo muhimu\", \"3. Kuchunguza\", n.k.).

Tunakuhimiza kutafsiri kwa utaratibu huu wa nambari (1 → 2 → 3 → ⋯) ili kuhakikisha kurasa zenye athari kubwa zaidi zinatafsiriwa kwanza.

### Tafsiri {#translate}

Baada ya kuchagua faili unayotaka kutafsiri, itafunguka kwenye kihariri cha mtandaoni. Ikiwa hujawahi kutumia Crowdin hapo awali, unaweza kutumia mwongozo huu wa haraka kupitia misingi.

![Kihariri cha mtandaoni cha Crowdin](./online-editor.png)

**_1 – Upau wa pembeni wa kushoto_**

- Hazijatafsiriwa (nyekundu) – maandishi ambayo hayajafanyiwa kazi bado. Hizi ndizo nyanja unazopaswa kutafsiri.
- Zilizotafsiriwa (kijani) – maandishi ambayo tayari yametafsiriwa, lakini bado hayajakaguliwa. Unakaribishwa kupendekeza tafsiri mbadala, au kupiga kura kwenye zilizopo kwa kutumia vitufe vya ‘’+’’ na ‘’-‘‘ katika kihariri.
- Zilizoidhinishwa (alama ya tiki) – maandishi ambayo tayari yamekaguliwa na kwa sasa yanapatikana kwenye tovuti.

Unaweza pia kutumia vitufe vilivyo juu kutafuta nyanja maalum, kuzichuja kulingana na hadhi au kubadilisha mwonekano.

**_2 – Eneo la kihariri_**

Eneo kuu la kutafsiri – maandishi chanzo huonyeshwa juu, pamoja na muktadha wa ziada na picha za skrini, ikiwa zinapatikana.
Ili kupendekeza tafsiri mpya, weka tafsiri yako kwenye nyanja ya ‘’Weka tafsiri hapa’’ na ubofye Hifadhi.

Unaweza pia kupata tafsiri zilizopo za nyanja na tafsiri katika lugha zingine katika sehemu hii, pamoja na padanifu za kumbukumbu ya tafsiri na mapendekezo ya tafsiri ya mashine.

**_3 – Upau wa pembeni wa kulia_**

Hapa ndipo unaweza kupata maoni, maingizo ya kumbukumbu ya tafsiri na maingizo ya faharasa. Mwonekano chaguo-msingi unaonyesha maoni na huwaruhusu watafsiri kuwasiliana, kuibua masuala au kuripoti tafsiri zisizo sahihi.

Kwa kutumia vitufe vilivyo juu, unaweza pia kubadili kwenda kwenye Kumbukumbu ya Tafsiri, ambapo unaweza kutafuta tafsiri zilizopo, au kwenye Faharasa, ambayo ina maelezo na tafsiri za kawaida za istilahi muhimu.

Unataka kujifunza zaidi? Jisikie huru kuangalia [nyaraka kuhusu kutumia kihariri cha mtandaoni cha Crowdin](https://support.crowdin.com/online-editor/)

### Mchakato wa ukaguzi {#review-process}

Mara tu utakapokamilisha tafsiri (yaani, faili zote za kundi la maudhui zinaonyesha 100%), huduma yetu ya kitaalamu ya kutafsiri itakagua (na pengine kuhariri) maudhui. Mara tu ukaguzi utakapokamilika (yaani, maendeleo ya ukaguzi ni 100%), tutayaongeza kwenye tovuti.

<Alert variant="update">
<AlertEmoji text=":warning:"/>
<AlertContent>
  Tafadhali usitumie tafsiri ya mashine kutafsiri mradi. Tafsiri zote zitakaguliwa kabla ya kuongezwa kwenye tovuti. Ikiwa tafsiri zako zilizopendekezwa zitagundulika kuwa zimetafsiriwa na mashine, zitakataliwa na wachangiaji wanaotumia tafsiri ya mashine mara kwa mara wataondolewa kwenye mradi.
</AlertContent>
</Alert>

### Wasiliana nasi {#get-in-touch}

Je, una maswali yoyote? Au unataka kushirikiana na timu yetu na watafsiri wengine? Tafadhali chapisha katika chaneli ya #translations ya [seva yetu ya Discord ya ethereum.org](https://discord.gg/ethereum-org)

Unaweza pia kuwasiliana nasi kupitia translations@ethereum.org

Asante kwa ushiriki wako katika Mpango wa Tafsiri wa ethereum.org!
