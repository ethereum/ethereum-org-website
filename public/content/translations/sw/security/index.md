---
title: Usalama wa Ethereum na udhibiti wa matapeli
description: Kukaa salama kwenye Ethereum
lang: sw
---

# Usalama wa Ethereum na kuzuia ulaghai {#introduction}

Kukuwa kwa hamasa katika fedha za kidijitali (cryptocurrency) kunaleta pia kuongezeka kwa hatari kutoka kwa matapeli na wavamizi mtandaoni Makala hii inaeleza mbinu bora za kupunguza hatari hizi.

**Kumbuka: Hakuna mtu yeyote kutoka ethereum.org kuwasiliana nawe. Barua pepe zinazosema zimetoka kwa msaada rasmi wa Ethereum.**

<Divider />

## Usalama wa Kripto 101 {#crypto-security}

### Ongeza maarifa yako {#level-up-your-knowledge}

Kutoelewa jinsi sarafu ya kidijitali inavyofanya kazi kunaweza kusababisha makosa yanayogharimu pesa nyingi. Kwa mfano, ikiwa mtu akiigiza kama wakala wa huduma kwa wateja ambaye anaweza kurudisha ETH iliyopotea kwa kubadilishana na funguo zako binafsi, anawaibia watu ambao hawaelewi kwamba Ethereum ni mtandao usio na kituo kimoja na hauwezi kufanya huduma kama hiyo. Kujipa elimu juu ya Ethereum ni jambo zuri.

<DocLink href="/what-is-ethereum/">
  Ethereum ni nini?
</DocLink>

<DocLink href="/eth/">
  Ether ni nini?
</DocLink>
<Divider />

## Usalama wa mkoba {#wallet-security}

### Usitoe funguo zako binafsi {#protect-private-keys}

**Kamwe, kwa sababu yoyote ile, usishiriki funguo zako binafsi!**

Funguo binafsi wa mkoba wako ni kama usalama wa mkoba wako wa Ethereum. Ndiyo pekee inayozuia mtu anayeijua anwani ya mkoba wako kuondoa mali zote zilizoko ndani yake!

<DocLink href="/wallets/">
  Mkoba wa Ethereum ni nini?
</DocLink>

#### Usipige picha za skrini za misemo yako ya mbegu/funguo zako binafsi {#screenshot-private-keys}

Kuchukua picha za maneno yako ya siri au funguo zako binafsi husawazisha taarifa hizo na mtoa huduma wa hifadhi mtandaoni , jambo ambalo linaweza kufanya zifikike kwa wavamizi. Kupata funguo binafsi kutoka kwenye hifadhi ya mtandao ni njia ya kawaida wanayovamia kutumia kuingilia akaunti.

### Tumia mkoba wa maunzi {#use-hardware-wallet}

Mkoba wa maunzi hutoa hifadhi ya nje ya mtandao kwa funguo binafsi. Yanachukuliwa kuwa chaguo salama zaidi la mkoba kwa kuhifadhi funguo zako binafsi: funguo zako binafsi hazigusi mtandao kamwe na zinabaki kwenye kifaa chako kikamilifu.

Kuweka funguo binafsi nje ya mtandao (offline) kunapunguza sana hatari ya kuibiwa, hata kama mvamizi atapata udhibiti wa kompyuta yako.

#### Jaribu mkoba wa maunzi: {#try-hardware-wallet}

- [Ledger](https://www.ledger.com/)
- [Trezor](https://trezor.io/)

### Hakiki miamala mara mbili kabla ya kutuma {#double-check-transactions}

Kutuma sarafu ya kidijitali kwa anwani ya mkoba isiyo sahihi kwa bahati mbaya ni kosa la kawaida. **Muamala uliotumwa kwenye Ethereum hauwezi kubadilishwa.** Isipokuwa unajua mmiliki wa anwani hiyo na unaweza kumshawishi arudishe fedha zako, hutaweza kurejesha fedha zako.

Daima hakikisha kuwa anwani yako muamala inalingana kabisa na anwani ya mpokeaji unaokusudia kabla ya kutuma muamala.
Ni desturi nzuri wakati unapoingiliana na mkataba mahiri.

### Weka mipaka ya matumizi ya mkataba mahiri {#spend-limits}

Unahusiana na mikataba mahiri, usiruhusu mipaka isiyo na kikomo ya matumizi. Kikomo kisicho na mwisho cha matumizi kinaweza kumruhusu mkataba mahiri kuondoa mali zote kwenye mkoba wako. Badala yake, weka mipaka ya matumizi kwa kiasi tu kwa muamala huo.

Mikoba mingi ya Ethereum inatoa ulinzi wa mipaka ili kulinda akaunti dhidi ya udukuzi wa mali zake.

[Jinsi ya kubatilisha ufikiaji wa mkataba mahiri kwa fedha zako za kripto](/guides/how-to-revoke-token-access/)

<Divider />

## Ulaghai wa kawaida {#common-scams}

Haiwezekani kuzuia matapeli kabisa, lakini tunaweza kupunguza ufanisi wao kwa kuwa makini na mbinu zao za mara kwa mara. Kuna aina nyingi za ulaghai huu, lakini kwa ujumla hufuata mifumo sawa kwa kiwango kikubwa. Kama hakuna kingine, kumbuka:

- daima kuwa na mashaka
- hakuna mtu atakupa ETH bure au kwa bei ndogo
- hakuna anayehitaji kupata funguo zako binafsi au taarifa zako za kibinafsi

### Ulaghai wa kuhadaa kupitia matangazo ya Twitter {#ad-phishing}

![Ulaghai wa kuhadaa kwa viungo vya Twitter](./twitterPhishingScam.png)

Kuna njia ya kudanganya kipengele cha onyesho la kiungo cha Twitter (kinachojulikana pia kama X) ili kumudu kudanganya watumiaji kufikiri kwamba wanatembelea tovuti halali. Mbinu hii hutumia mfumo wa Twitter wa kuunda onyesho la URL zinazoshirikiwa kwenye tweets, na kuonyesha _kutoka ethereum.org_ kwa mfano (kama inavyoonyeshwa hapo juu), wakati kwa kweli wanaelekezwa kwenye tovuti hasidi.

Daima hakikisha uko kwenye kikoa sahihi, hasa baada ya kubonyeza kiungo.

[Maelezo zaidi hapa](https://harrydenley.com/faking-twitter-unfurling).

### Ulaghai wa zawadi {#giveaway}

Moja ya ulaghai unaotokea mara kwa mara katika sarafu ya kidijitali ni udanganyifu wa zawadi. Ulaghai wa zawadi unaweza kujitokeza kwa njia nyingi, lakini wazo kuu ni kwamba ukituma ETH kwenye anuani ya pochi iliyotolewa, utarudishiwa ETH yako ikiwa imeongezwa maradufu._Kwa sababu hii, pia inajulikana kama ulaghai wa 2-kwa-1._

Ulaghai huu kwa kawaida huweka muda mfupi wa kudai zawadi ili kuunda hali ya dharura ya uongo.

### Udukuzi wa mitandao ya kijamii {#social-media-hacks}

Toleo kubwa la hali hii lilitokea Julai 2020, wakati akaunti za Twitter za watu maarufu na taasisi zilidukuliwa. Mdukuzi alichapisha kwa wakati mmoja tangazo la zawadi ya Bitcoin kwenye akaunti zilizodukuliwa. Ingawa machapisho ya ulaghai yaligunduliwa na kufutwa haraka, wadukuzi bado waliweza kuiba Bitcoin 11 (sawa na dola 500,000 kufikia Septemba 2021).

![Ulaghai kwenye Twitter](./appleTwitterScam.png)

### Zawadi za watu mashuhuri {#celebrity-giveaway}

Zawadi bandia za watu maarufu ni aina nyingine ya kawaida ambayo ulaghai wa zawadi huchukua. Walaghai hutumia video zilizorekodiwa za mahojiano au hotuba za mkutano za mtu maarufu na kuzirusha mubashara kwenye YouTube — wakifanya ionekane kana kwamba mtu huyo maarufu anatoa mahojiano ya moja kwa moja akitangaza zawadi ya sarafu ya kidijitali.

Vitalik Buterin hutumiwa mara nyingi zaidi katika ulaghai huu, lakini watu wengine maarufu katika tasnia ya sarafu ya kidijitali pia hutumiwa (k.m., Elon Musk au Charles Hoskinson). Kumjumuisha mtu maarufu kunafanya ulaghai wa matangazo ya moja kwa moja uonekane halali (inaweza kuonekana ya kutiliwa shaka, lakini kwa kuwa Vitalik anahusishwa, basi lazima iwe sawa!).

**Zawadi za mtandaoni zinazohusisha kutuma fedha daima ni ulaghai. Ukizituma fedha zako kwenye akaunti hizi, utazipoteza milele.**

![Ulaghai kwenye YouTube](./youtubeScam.png)

### Ulaghai wa usaidizi {#support-scams}

Sarafu ya kidijitali ni teknolojia mpya na isiyoeleweka vizuri. Ulaghai wa kawaida unaotumia hali hii ni ulaghai wa msaada, ambapo walaghai huiga wahudumu wa msaada wa pochi maarufu, soko la sarafu, au mnyororo wa kumbukumbu.

Sehemu kubwa ya majadiliano kuhusu Ethereum hufanyika kwenye Discord. Walaghai wa msaada kwa kawaida hupata lengo lao kwa kutafuta maswali ya msaada kwenye chaneli za umma za Discord kisha kumtumia mtu aliyeuliza ujumbe wa faragha ukimpa msaada. Walaghai wa msaada kwa kawaida hupata lengo lao kwa kutafuta maswali ya msaada kwenye chaneli za umma za Discord kisha kumtumia mtu aliyeuliza ujumbe wa faragha ukimpa msaada.

![Ulaghai wa usaidizi kwenye Discord](./discordScam.png)

Kama kanuni ya jumla, wafanyakazi hawatawasiliana nawe kupitia njia za faragha zisizo rasmi. Baadhi ya mambo rahisi ya kuzingatia unaposimamia msaada:

- Usiweze kushiriki funguo zako za faragha, misemo ya mbegu, au nywila zako
- Usiruhusu mtu yeyote kupata ufikiaji wa mbali kwenye kompyuta yako.
- Usiweze kuwasiliana nje ya njia zilizotengwa na taasisi.

<Alert variant="update">
<AlertEmoji text=":lock:"/>
<AlertContent>
<AlertDescription>
    Tahadhari: ingawa ulaghai wa aina ya usaidizi mara nyingi hutokea kwenye Discord, unaweza pia kutokea kwa wingi kwenye programu zozote za mazungumzo ambapo majadiliano ya sarafu ya kidijitali hufanyika, ikiwa ni pamoja na barua pepe.
</AlertDescription>
</AlertContent>
</Alert>

### Ulaghai wa tokeni ya 'Eth2' {#eth2-token-scam}

Katika kuelekea [Muungano](/roadmap/merge/), walaghai walitumia fursa ya mkanganyiko kuhusu neno 'Eth2' kujaribu kuwafanya watumiaji wabadilishe ETH zao kwa tokeni ya 'ETH2'. Hakuna tokeni ya 'ETH2', na hakuna tokeni nyingine halali iliyotambulishwa wakati wa The Merge. ETH uliyokuwa nayo kabla ya The Merge ni ile ile ETH sasa. **Hakuna haja ya kuchukua hatua yoyote inayohusiana na ETH yako ili kuendana na mabadiliko kutoka uthibitishaji-wa-kazi kwenda uthibitishaji-wa-hisa**.

Walaghai wanaweza kujifanya kama "watoa msaada", wakikuambia kwamba ukiweka ETH yako, utapokea 'ETH2'. Hakuna [msaada rasmi wa Ethereum](/community/support/), na hakuna tokeni mpya. Usishiriki misemo ya mbegu ya pochi yako na mtu yeyote.

_Kumbuka: Kuna tokeni/tiketi ambazo zinatokana na tokeni nyingine ambazo zinaweza kuwakilisha ETH iliyowekwa hisa (k.m., rETH kutoka Rocket Pool, stETH kutoka Lido, ETH2 kutoka Coinbase), lakini hizi si kitu ambacho unahitaji \"kuhamia.\"_

### Ulaghai wa kuhadaa {#phishing-scams}

Ulaghai wa utapeli (phishing) ni njia nyingine inayoongezeka ya kawaida ambayo walaghai hutumia kujaribu kuiba fedha zilizo kwenye pochi yako.

SBaadhi ya barua pepe za utapeli hutuuliza watumiaji kubofya viungo vinavyoelekeza kwenye tovuti za bandia, zikioomba wape misemo yao ya mbegu, kuweka upya nywila zao au kutuma ETH. Wengine wanaweza kuomba usiweze kufunga programu hatarishi bila kujua ili kuathiri kompyuta yako na kuwapa walaghai ufikiaji wa faili za kompyuta yako.

Ikiwa utapokea barua pepe kutoka kwa mtumaji usiyemjua, kumbuka:

- Usifungue kamwe kiungo au kiambatisho kutoka kwa anwani za barua pepe usizozitambua
- Kamwe usimpe mtu yeyote taarifa zako za kibinafsi au neno siri
- Futa barua pepe kutoka kwa wasajili usiowajua

[Zaidi kuhusu kuepuka ulaghai wa kuhadaa](https://support.mycrypto.com/staying-safe/mycrypto-protips-how-not-to-get-scammed-during-ico)

### Ulaghai wa madalali wa biashara ya kripto {#broker-scams}

Madlali wa ulaghai wa biashara ya sarafu hujijulisha kama madalali maalum wa sarafu ambao wataahidi kuchukua fedha zako na kuwekeza kwa niaba yako. Baada ya mtapeli kupokea fedha zako, anaweza kuendelea kukudanganya, akiomba utume fedha zaidi ili usikose faida za ziada za uwekezaji, au anaweza kupotea kabisa.

Wadanganyifu hawa mara nyingi hupata walengwa kwa kutumia akaunti bandia kwenye YouTube kuanzisha mazungumzo yanayoonekana ya kawaida kuhusu ‘mdalali’ huyo. Mara nyingi mazungumzo haya hupigiwa kura nyingi ili yaonekane ni halali, lakini kura zote zinatoka kwenye akaunti za boti.

**Usiweke imani kwa watu mtandaoni kuwekeza kwa niaba yako. Utapoteza sarafu yako ya kidijitali.**

![Ulaghai wa dalali wa biashara kwenye YouTube](./brokerScam.png)

### Ulaghai wa madimbwi ya uchimbaji kripto {#mining-pool-scams}

Kuanzia Septemba 2022, uchimbaji kwenye Ethereum hauwezekani tena. Hata hivyo, udanganyifu wa makundi ya uchimbaji bado upo. Ulaghai wa madimbwi ya uchimbaji huhusisha watu wanaowasiliana nawe bila kualikwa na kudai kuwa unaweza kupata faida kubwa kwa kujiunga na dimbwi la uchimbaji la Ethereum. Wezi watafanya madai na kukaa katika mawasiliano nawe kwa muda wote. Kimsingi, mtapeli atajaribu kukushawishi unapojiunga na kundi la uchimbaji wa Ethereum, sarafu yako ya kidijitali itatumika kuunda ETH na utapokea gawio la ETH. Baada yake utaona kuwa sarafu yako inazalisha faida ndogo ndogo. Hii ni kwa ajili ya kukushawishi uwekeze zaidi. Mwishowe, fedha zako zote zitatumwa kwenye anwani isiyojulikana, na wezi atapotea au katika baadhi ya kesi ataendelea kukaa katika mawasiliano, kama ilivyotokea katika kesi ya hivi karibuni.

Hitimisho: kuwa makini na watu mitandaoni ya kijamii wakikuomba ujiunge na kundi la uchimbaji. Ukipoteza sarafu yako, basi imepotea.

Baadhi ya mambo ya kukumbuka:

- Kuwa makini na mtu yeyote utakaye Ongea naye juu ya mbinu za kuingiza fedha kupitia sarafu yako
- Fanya utafiti wako kuhusu uwekaji hisa, madimbwi ya ukwasi, au njia zingine za kuwekeza kripto yako
- Ni nadra sana, ikiwa zikistahili kabisa, kwamba mipango kama hiyo ni halali. Kama zingekuwa halali, labda zingekuwa maarufu na ungeshasikia kuhusu hizo.

[Mtu apoteza $200k katika ulaghai wa dimbwi la uchimbaji](https://www.reddit.com/r/CoinBase/comments/r0qe0e/scam_or_possible_incredible_payout/)

### Ulaghai wa Airdrop {#airdrop-scams}

Udanganyifu wa Airdrop unahusisha mradi wa udanganyifu kutuma mali (NFT, token) kwenye mkoba wako na kukuongoza kwenye tovuti ya ulaghai ili kudai mali iliyotumwa. Utaulizwa uingie kwenye mkoba wako wa Ethereum na ‘kuidhinisha’ muamala unapo jaribu kudai mali hiyo. Muamala huu unahatarisha akaunti yako kwa kutuma funguo zako za umma na binafsi kwa mlaghai. Aina nyingine ya ulaghai huu inaweza kukufanya uthibitishe muamala unaotuma fedha kwenye akaunti ya wezi.

[Zaidi kuhusu ulaghai wa airdrop](https://www.youtube.com/watch?v=LLL_nQp1lGk)

<Divider />

## Usalama wa wavuti 101 {#web-security}

### Tumia nywila dhabiti {#use-strong-passwords}

[Zaidi ya 80% ya udukuzi wa akaunti husababishwa na nywila dhaifu au zilizoibwa](https://cloudnine.com/ediscoverydaily/electronic-discovery/80-percent-hacking-related-breaches-related-password-issues-cybersecurity-trends/). Mchanganyiko mrefu wa herufi, nambari na alama utasaidia kulinda data zako.

Kosa la kawaida ni kutumia mchanganyiko wa maneno machache ya kawaida na yanayohusiana. Neno siri kama hizi hazina usalama kwa sababu zinakabiliwa na mbinu ya udukuzi inayoitwa dictionary attack.

```md
Mfano wa nenosiri dhaifu: CuteFluffyKittens!

Mfano wa nenosiri dhabiti: ymv\*azu.EAC8eyp8umf
```

Kosa lingine la kawaida ni kutumia nywila ambazo zinaweza kukisiwa kwa urahisi au kugunduliwa kupitia [mbinu za kijamii (social engineering)](https://wikipedia.org/wiki/Social_engineering_\(security\)). Kujumuisha jina la ukoo la mama yako kabla ya ndoa, majina ya watoto wako au wanyama wa kipenzi, au tarehe za kuzaliwa kwenye nywila yako huongeza hatari ya kudukuliwa.

#### Mbinu bora za nywila: {#good-password-practices}

- Tengeneza nywila ziwe ndefu kadri inavyoruhusiwa na programu yako ya kutengeneza nywila au fomu unayoijaza.
- Tumia mchanganyiko wa herufi kubwa, herufi ndogo, namba na alama.
- Usitumie taarifa binafsi, kama vile majina ya familia, katika nenosiri lako.
- Epuka maneno ya kawaida.

[Zaidi kuhusu kuunda nywila dhabiti](https://terranovasecurity.com/how-to-create-a-strong-password-in-7-easy-steps/)

### Tumia nywila za kipekee kwa kila kitu {#use-unique-passwords}

Nenosiri dhabiti ambalo limefichuliwa katika uvunjaji wa data sio nenosiri dhabiti tena. Tovuti ya [Have I Been Pwned](https://haveibeenpwned.com) inakuruhusu kuangalia kama akaunti zako zilihusika katika uvunjaji wowote wa data za umma. Ikiwa zimehusika, **badilisha nywila hizo mara moja**. Kutumia nywila za kipekee kwa kila akaunti hupunguza hatari ya wadukuzi kupata ufikiaji wa akaunti zako zote ikiwa moja ya nywila zako itaathirika.

### Tumia kidhibiti nenosiri {#use-password-manager}

<Alert variant="update">
<AlertEmoji text=":bulb:"/>
<AlertContent>
<AlertDescription>
    Kutumia kidhibiti nenosiri hukusaidia kuunda nywila dhabiti, za kipekee na kuzikumbuka! Tunapendekeza <strong>sana</strong> utumie kimoja, na vingi ni vya bure!
</AlertDescription>
</AlertContent>
</Alert>

Kukumbuka nywila dhabiti, za kipekee kwa kila akaunti uliyonayo si jambo rahisi. Kidhibiti nenosiri hutoa hifadhi salama, iliyosimbwa kwa njia fiche kwa nywila zako zote ambazo unaweza kuzifikia kupitia nenosiri kuu moja dhabiti. Pia hupendekeza nywila dhabiti unapojisajili kwa huduma mpya, kwa hivyo huhitaji kuunda zako mwenyewe. Vidhibiti vingi vya nywila pia vitakuambia ikiwa umehusika katika uvunjaji wa data, na kukuruhusu kubadilisha nywila kabla ya mashambulio yoyote hasidi.

![Mfano wa kutumia kidhibiti nenosiri](./passwordManager.png)

#### Jaribu kidhibiti nenosiri: {#try-password-manager}

- [Bitwarden](https://bitwarden.com/)
- [KeePass](https://keepass.info/)
- [1Password](https://1password.com/)
- Au angalia [vidhibiti nenosiri vingine vinavyopendekezwa](https://www.privacytools.io/secure-password-manager)

### Tumia Uthibitishaji wa Vipengele Viwili {#two-factor-authentication}

Wakati mwingine unaweza kuulizwa kuthibitisha utambulisho wako kupitia ithibati za kipekee. Hivi vinajulikana kama **vipengele**. Vipengele vikuu vitatu ni:

- Kitu unachojua (kama vile nenosiri au swali la usalama)
- Kitu wewe ulivyo (kama vile alama ya kidole au skana ya mboni ya jicho/uso)
- Kitu unachomiliki (ufunguo wa usalama au programu ya uthibitishaji kwenye simu yako)

Kutumia **Uthibitishaji wa Vipengele Viwili (2FA)** hutoa _kipengele cha ziada cha usalama_ kwa akaunti zako za mtandaoni. 2FA huhakikisha kwamba kuwa na nenosiri lako tu haitoshi kufikia akaunti. Kwa kawaida, kipengele cha pili ni msimbo wa tarakimu 6 unaobadilika, unaojulikana kama **nenosiri la mara moja la kutegemea muda (TOTP)**, ambalo unaweza kulipata kupitia programu ya uthibitishaji kama vile Google Authenticator au Authy. Hizi hufanya kazi kama kipengele cha \"kitu unachomiliki\" kwa sababu mbegu inayozalisha msimbo wa muda huhifadhiwa kwenye kifaa chako.

<Alert variant="update">
<AlertEmoji text=":lock:"/>
<AlertContent>
<AlertDescription>
    Kumbuka: Kutumia 2FA inayotegemea SMS iko katika hatari ya <a href="https://www.vice.com/en/article/3kx4ej/sim-jacking-mobile-phone-fraud">udukuzi wa SIM (SIM jacking)</a> na si salama. Kwa usalama bora zaidi, tumia huduma kama <a href="https://mashable.com/article/how-to-set-up-google-authenticator">Google Authenticator</a> au <a href="https://authy.com/">Authy</a>.
</AlertDescription>
</AlertContent>
</Alert>

#### Funguo za usalama {#security-keys}

Ufunguo wa usalama ni aina ya juu zaidi na salama zaidi ya 2FA. Funguo za usalama ni vifaa halisi vya uthibitishaji vya maunzi ambavyo hufanya kazi kama programu za uthibitishaji. Kutumia ufunguo wa usalama ndiyo njia salama zaidi ya kutumia 2FA. Nyingi za funguo hizi hutumia kiwango cha FIDO Universal 2nd Factor (U2F). [Jifunze zaidi kuhusu FIDO U2F](https://www.yubico.com/resources/glossary/fido-u2f/).

Tazama zaidi kuhusu 2FA:

<YouTube id="m8jlnZuV1i4" start="3479" />

### Ondoa viendelezi vya kivinjari {#uninstall-browser-extensions}

Nyongeza za kivinjari, kama vile nyongeza za Chrome au Add-ons za Firefox, zinaweza kuboresha utendaji wa kivinjari lakini pia zina hatari. Kiasili, nyongeza nyingi za kivinjari hutuuliza ruhusa ya "kusoma na kubadilisha data za tovuti", ikiruhusu kufanya karibu kila kitu na taarifa zako. Nyongeza za Chrome huboreshwa kila wakati kiotomatiki, hivyo nyongeza iliyokuwa salama hapo awali inaweza kuongezwa baadaye na msimbo hatari. Zaidi ya nyongeza nyingi za tovuti hazijaribui kuiba taarifa zako, lakini unapaswa kuwa makini kwamba zinaweza kufanya hivyo.

#### Kuwa salama kwa: {#browser-extension-safety}

- Sakinisha tu viendelezi vya kivinjari kutoka vyanzo vinavyoaminika
- Kuondoa nyongeza za kivinjari ambazo hazitumiki.
- Sakinisha viendelezi vya Chrome ndani ya kifaa ili kusitisha masasisho ya kiotomatiki (Ya Juu)

[Zaidi kuhusu hatari za viendelezi vya kivinjari](https://www.kaspersky.co.uk/blog/browser-extensions-security/12750/)

<Divider />

## Masomo zaidi {#further-reading}

### Usalama wa wavuti {#reading-web-security}

- [Hadi vifaa milioni 3 vimeambukizwa na programu hasidi kupitia programu-jalizi za Chrome na Edge](https://arstechnica.com/information-technology/2020/12/up-to-3-million-devices-infected-by-malware-laced-chrome-and-edge-add-ons/) - _Dan Goodin_
- [Jinsi ya Kuunda Nenosiri Dhabiti — Ambalo Hutalisahau](https://www.avg.com/en/signal/how-to-create-a-strong-password-that-you-wont-forget) - _AVG_
- [Ufunguo wa usalama ni nini?](https://help.coinbase.com/en/coinbase/getting-started/verify-my-account/security-keys-faq) - _Coinbase_

### Usalama wa kripto {#reading-crypto-security}

- [Kujilinda Mwenyewe na Fedha Zako](https://support.mycrypto.com/staying-safe/protecting-yourself-and-your-funds) - _MyCrypto_
- [Masuala ya usalama katika programu za kawaida za mawasiliano ya kripto](https://docs.salusec.io/untitled/web3-penetration-test/risks-in-social-media) - _Salus_
- [Mwongozo wa Usalama kwa Wajinga na Watu Wenye Akili Pia](https://medium.com/mycrypto/mycryptos-security-guide-for-dummies-and-smart-people-too-ab178299c82e) - _MyCrypto_
- [Usalama wa Kripto: Nywila na Uthibitishaji](https://www.youtube.com/watch?v=m8jlnZuV1i4) - _Andreas M. Antonopoulos_

### Elimu kuhusu ulaghai {#reading-scam-education}

- [Mwongozo: Jinsi ya kutambua tokeni za ulaghai](/guides/how-to-id-scam-tokens/)
- [Kuwa Salama: Ulaghai wa Kawaida](https://support.mycrypto.com/staying-safe/common-scams) - _MyCrypto_
- [Kuepuka Ulaghai](https://bitcoin.org/en/scams) - _Bitcoin.org_
- [Uzi wa Twitter kuhusu barua pepe na jumbe za kawaida za ulaghai wa kuhadaa katika ulimwengu wa kripto](https://twitter.com/tayvano_/status/1516225457640787969) - _Taylor Monahan_

<QuizWidget quizKey="security" />
