---
title: Icke-fungibla polletter (NFT)
description: En översikt över NFT:er på Ethereum
lang: se
template: use-cases
emoji: ":frame_with_picture:"
sidebarDepth: 2
image: /images/infrastructure_transparent.png
alt: En Eth-logotyp visas via hologram.
summaryPoint1: Ett sätt att representera något unikt, som en Ethereum-baserad tillgång.
summaryPoint2: NFT:er ger mer kraft till innehållsskapare än någonsin tidigare.
summaryPoint3: Drivs av smarta kontrakt på Ethereums blockkedja.
---

NFT:er tar för närvarande den digitala konst- och samlarvärlden med storm. Digitala artister ser sina liv förändras tack vare enorm försäljning till en ny kryptopublik. Och kändisar hänger på tåget när de ser en ny möjlighet att bygga relationer med fansen. Men digital konst är bara ett sätt att använda NFT:er. De kan verkligen användas för att representera äganderätt till vilken unik tillgång som helst, som en officiell handling för ett föremål i den digitala eller fysiska sfären.

Om Andy Warhol hade fötts i slutet av 90-talet, skulle han förmodligen ha skapat sin Campbell-soppa som en NFT. Det är bara en tidsfråga innan Nike lägger ut en serie Jordans på Ethereum. Och inom en snar framtid kanske du kan bevisa att du är ägare till din bil med hjälp av en NFT.

## Vad är en NFT? {#what-are-nfts}

NFT:er är polletter, eller tokens på engelska, som vi kan använda för att representera äganderätten till unika föremål. De låter oss pollettisera, det vill säga, skapa tokens för konst, samlarföremål eller till och med fastigheter. Ägarskap av en tillgång säkras av Ethereums blockkedja – ingen kan modifiera ägarregistret och eller kopiera/klistra in en ny NFT för att skapa den.

NFT är en akronym för Non-Fungible Token, en icke-fungibel pollett. Icke-fungibel är en ekonomisk term som du kan använda för att beskriva saker som dina möbler, en låtfil eller din dator. Dessa saker är inte utbytbara mot andra föremål eftersom de har unika egenskaper.

Fungibla föremål, å andra sidan, kan bytas ut eftersom det är deras värde som definierar, inte deras unika egenskaper. Till exempel är ETH eller dollar fungibla eftersom 1 ETH/1 USD kan bytas mot en annan 1 ETH/1 USD.

<YouTube id="Xdkkux6OxfM" />

## Internet för tillgångar {#internet-of-assets}

NFT och Ethereum löser några av de problem som finns på internet idag. Allteftersom allt blir mer digitalt finns det ett behov av att replikera egenskaperna hos fysiska objekt som brist på tillgång, unikhet och bevis på ägande. För att inte tala om att digitala föremål ofta bara fungerar när de är kopplade till deras produkt. Du kan till exempel inte sälja en iTunes-mp3-fil som du har köpt eller så kan du inte byta ett företags lojalitetspoäng mot krediter på en annan plattform, även om det finns en marknad för det.

Så här ser ett internet av NFT:er ut jämfört med internet som de flesta av oss använder idag ...

### En jämförelse {#nft-comparison}

| Ett NFT-internet                                                                                                                                                                                                                 | Internet idag                                                                                                                                                                               |
| -------------------------------------------------------------------------------------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------------------------------------------- |
| NFT:er är digitalt unika, det finns inte två NFT:er som är den andra lik.                                                                                                                                                        | En kopia av en fil, som en .mp3 eller .jpg, är samma som originalet.                                                                                                                        |
| Varje NFT måste ha en ägare och detta är offentligt registrerat och lätt för alla att verifiera.                                                                                                                                 | Ägarregister för digitala föremål lagras på servrar som kontrolleras av institutioner – du måste lita på vad de lovar.                                                                      |
| NFT:er är kompatibla med allt som byggts med hjälp av Ethereum. En NFT-biljett till ett evenemang kan handlas på alla Ethereum-marknader, mot en helt annan NFT. Du kan byta ett konstföremål mot en biljett till ett evenemang! | Företag med digitala objekt måste bygga sin egen infrastruktur. Till exempel skulle en app som utfärdar digitala biljetter till evenemang behöva bygga sin egen handelsplats för biljetter. |
| Innehållsskapare kan sälja sina verk var som helst och få tillgång till en global marknad.                                                                                                                                       | Kreatörer förlitar sig på infrastrukturen och distributionen av de plattformar de använder. Dessa är ofta föremål för användarvillkor och geografiska begränsningar.                        |
| Kreatörer kan behålla äganderätten till sitt eget verk och göra anspråk på återförsäljningsavgifter direkt.                                                                                                                      | Plattformar, som musikstreamingtjänster, behåller huvuddelen av vinsten från försäljningen.                                                                                                 |
| Föremål kan användas på överraskande sätt. Du kan till exempel använda digitala konstverk som säkerhet i ett decentraliserat lån.                                                                                                |                                                                                                                                                                                             |

### Exempel på NFT:er {#nft-examples}

NFT-världen är relativt ny. I teorin omfattar NFT allt som är unikt och där man behöver kunna bevisa ägandeskap. Här är några exempel på NFT:er som finns idag, för att hjälpa dig att förstå vad det egentligen är:

- [Ett unikt digitalt konstverk](https://foundation.app/artworks)
- [Ett unikt par sneakers i en modelinje med begränsad upplaga](https://www.metagrail.co/auctions/91cf83fb-3477-4155-aae8-6dcb9b853397)
- [Ett föremål som används i ett spel](https://market.decentraland.org/)
- [En uppsats](https://zora.co/0x517bab7661C315C63C6465EEd1b4248e6f7FE183/145)
- [Ett digitalt samlarobjekt](https://www.larvalabs.com/cryptopunks/details/1)
- [Ett domännamn](https://app.ens.domains/name/ethereum.eth)
- [En biljett som ger dig tillgång till ett evenemang eller en kupong](https://www.yellowheart.io/)
- [Köp verkliga varor](https://www.tangible.store/)
- [Andelar i fastigheter](https://realt.co/)
- [Examensbevis](https://www.degreecert.com/)
- [Musik royalties via NFTs](https://opulous.org/)
- [Move 2 Earn](https://yeticoineth.com/about.html)
- [Digital identitet](https://photochromic.io/)

### exempel på ethereum.org {#ethereum-org-examples}

Exempel på ethereum.org

#### POAPs (Proof of Attendance Protocol) {#poaps}

Om du bidrar till ethereum.org kan du göra anspråk på en NFT för POAP. Det här är samlarobjekt som bevisar att du deltog i ett evenemang. Vissa kryptoträffar har använt POAP:er som en form av biljett till evenemangen. Vissa kryptoträffar har använt POAP:er som en typ av biljett till evenemangen.

![ethereum.org POAP](./poap.png)

#### ethereum.eth {#ethereum-dot-eth}

Denna webbplats har ett alternativt domännamn som drivs med hjälp av NFT:er,**ethereum.eth**. Vår `.org`-adress hanteras centralt av en leverantör av domännamnssystem (DNS), medan ethereum`.eth` är registrerad på Ethereum via Ethereum Name Service (ENS). Och det ägs och förvaltas av oss. [Kontrollera vår ENS-historik](https://app.ens.domains/name/ethereum.eth)

[Mer om ENS](https://app.ens.domains)

## Hur fungerar NFT:er? {#how-nfts-work}

NFT:er skiljer sig från ERC-20-polletter, såsom DAI eller LINK, på grund av att varje enskild polett är helt unik och inte delbar. NFT:er ger möjligheten att tilldela eller göra anspråk på ägande av alla unika digitala data. Dessa är spårbara genom att använda Ethereums blockkedja som en offentlig reskontra. En NFT präglas av digitala objekt som en representation av digitala eller icke-digitala tillgångar. Till exempel kan en NFT representera:

- Digital konst:
  - GIFs
  - Samlarföremål
  - Musik
  - Videor
- Verkliga fysiska föremål:
  - Handlingar till en bil
  - Biljetter till ett verkligt evenemang
  - Pollettiserade fakturor
  - Juridiska dokument
  - Signaturer
- Otroligt många flera alternativ för att öka din kreativitet!

Ägarskap av NFT:er hanteras via ett unikt ID och metadata som ingen annan pollett kan kopiera. NFT:er skapas (präglas, som mynt) genom smarta kontrakt som tilldelar ägande och som ser till att NFT:er kan överföras mellan personer och enheter. När någon skapar eller präglar en NFT, så exekverar de kod som är lagrad i smarta kontrakt som överensstämmer med olika standarder, exempelvis [ERC-721](/developers/docs/standards/tokens/erc-721/). Denna information läggs till i den blockkedja där NFT hanteras. Präglingsprocessen, från en hög nivå, innefattar följande steg som den går igenom:

- Skapar ett nytt block
- Validerar information
- Registrera information i blockkedjan

NFT:er har några speciella egenskaper:

- Varje pollett som präglas har en unik identifierare som är direkt kopplad till en Ethereum-adress.
- De är inte direkt utbytbara med andra polletter 1:1. Till exempel är 1 ETH exakt samma som en annan ETH. Detta är inte fallet med NFT:er.
- Varje pollett har en ägare och denna information är enkel att verifiera.
- De finns på Ethereum och kan köpas och säljas på vilken Ethereum-baserad NFT-marknad som helst.

Med andra ord, om du _äger_ en NFT:

- Du kan enkelt bevisa att du äger den.
  - Att bevisa att du äger en NFT är mycket likt att bevisa att du har ETH på ditt konto.
  - Eller till exempel, låt oss säga att du köper en NFT och äganderätten till denna unika pollett överförs till din plånbok via din offentliga adress.
  - Polletten bevisar att din kopia av den digitala filen är originalet.
  - Din privata nyckel är ett bevis på att du äger originalet.
  - Innehållsskaparens offentliga nyckel fungerar som ett äkthetscertifikat för just den digitala artefakten.
    - Skaparens offentliga nyckel är i huvudsak en permanent del av pollettens historia. Skaparens offentliga nyckel kan visa att den pollett du har skapades av en viss individ, vilket bidrar till dess marknadsvärde (kontra en förfalskning).
  - Ett annat sätt att tänka vad gäller bevis på att du äger NFT, är genom att signera meddelanden för att bevisa att du äger den privata nyckeln bakom adressen.
    - Som nämnts ovan är din privata nyckel ett bevis på äganderätten till originalet. Detta bevisar för oss att de privata nycklarna bakom den adressen är de som kontrollerar NFT:n.
    - Ett signerat meddelande kan användas som bevis på att du äger dina privata nycklar utan att avslöja dem för någon och därmed bevisa att du även äger NFT:n!
- Ingen kan manipulera den på något sätt.
- Du kan sälja den, och i vissa fall kommer detta att ge den ursprungliga skaparen återförsäljningsroyalty.
- Eller så kan du behålla den för evigt, trygg i vetskapen om att din tillgång är säkrad av din plånbok på Ethereum.

Och om du _skapar_ en NFT:

- Du kan enkelt bevisa att du skapade den.
- Du bestämmer tillgången.
- Du kan tjäna royalties varje gång den säljs.
- Du kan sälja den på vilken NFT-marknad som helst eller peer-to-peer. Du är inte låst till någon plattform och du behöver inte någon som mellanhand.

### Brist på tillgång {#scarcity}

Skaparen av en NFT får bestämma hur mycket eller hur många det ska finnas av den.

Tänk till exempel på en biljett till ett sportevenemang. Precis som en arrangör av ett evenemang kan välja hur många biljetter som ska säljas, kan skaparen av en NFT bestämma hur många kopior det ska finnas av den. Ibland är dessa exakta kopior, till exempel 5 000 normala entrébiljetter. Ibland präglas flera som är väldigt lika, men var och en lite olika, till exempel en biljett med en tilldelad plats. I ett annat fall kan skaparen vilja skapa en NFT där endast en är präglad som en speciell sällsynt samlarobjekt.

I dessa fall skulle varje NFT fortfarande ha en unik identifierare (som en streckkod på en traditionell "biljett"), med endast en ägare. Den avsedda bristen på NFT spelar roll, och det är upp till skaparen. En skapare kan ha för avsikt att göra varje NFT helt unik för att skapa brist, eller ha skäl att producera flera tusen kopior. Kom ihåg att all denna information är offentlig.

### Royalties {#royalties}

Vissa NFTs kommer automatiskt att betala ut royalties till sina skapare när de säljs. Detta är fortfarande ett koncept under utveckling, men det är ett av de mest kraftfulla. Ursprungliga ägare till[EulerBeats Originals](https://eulerbeats.com/)tjäna 8 % royalty varje gång NFT säljs vidare. Och vissa plattformar, som [Foundation](https://foundation.app) och [Zora](https://zora.co/), stödja royalties för sina artister.

Detta är helt automatiskt så kreatörer kan bara luta sig tillbaka och tjäna royalties när deras arbete säljs från person till person. För närvarande är det väldigt manuellt att ta reda på royalties och det saknar noggrannhet – många kreatörer får inte betalt vad de förtjänar. Om din NFT har en royalty inprogrammerad kommer du aldrig att missa någon royaltybetalning.

## Vad används NFT till? {#nft-use-cases}

Här är mer information om några av de bättre utvecklade användningsfallen och visionerna för NFTs på Ethereum.

- [Digitalt innehåll](#nfts-for-creators)
- [Föremål inne i spel](#nft-gaming)
- [Domännamn](#nft-domains)
- [Fysiska föremål](#nft-physical-items)
- [Investeringar och säkerheter](#nfts-and-defi)
- [Tokengating](#tokengating)

<Divider />

### Maximera intäkterna för kreatörer {#nfts-for-creators}

Den största användningen av NFT:er sker idag inom världen för digitalt innehåll. Det beror på att branschen idag är splittrad. Innehållsskapare ser sin vinst och intjäningspotential slukas av plattformar.

En konstär eller artist som publicerar arbete på ett socialt nätverk tjänar pengar på plattformen som säljer annonser till artistens följare. De får exponering i gengäld, men exponeringen betalar inte räkningarna.

NFT: s driver en ny skaparekonomi där kreatörer inte lämnar över ägandet av sitt innehåll till plattformarna de använder för att publicera det. Ägarskap är inbakat i själva innehållet.

När de säljer sitt innehåll går pengarna direkt till dem. Om den nya ägaren sedan säljer NFT, kan den ursprungliga skaparen till och med automatiskt få royalties. Detta garanteras varje gång den säljs eftersom skaparens adress är en del av pollettens metadata – metadata som inte kan ändras.

<InfoBanner shouldSpaceBetween emoji=":eyes:">
  <div>Utforska, köp eller skapa din egen NFT-konst/dina egna NFT-samlarföremål ...</div>
  <ButtonLink href="/dapps/?category=collectibles">
    Utforska NFT-konst
  </ButtonLink>
</InfoBanner>

#### Problemet med att kopiera/klistra in {#nfts-copy-paste}

Kritiker tar ofta upp det faktum att NFT:er "är dumma" vanligtvis tillsammans med en bild av dem själva med skärmdumpar av ett NFT-konstverk. "Titta, nu har jag samma bild gratis!", säger de självbelåtet.

Ja, på ett vis kanske det är så. Men gör googlingen av en bild av Picassos målning Guernica dig till den nya, stolta ägaren av ett konsthistoriens största verk värt flera miljoner dollar?

Att faktiskt äga den äkta varan är i slutändan ldet som räknas och det är marknaden som bestämmer hur mycket den är värd. Ju fler gånger det tas skärmdumpar av innehåll och ju mer det delas och används av allmänheten, desto mer värde får det.

Att äga en faktisk sak som kan verifieras har alltid mer värde än att inte göra det.

<Divider />

### Öka spelpotentialen {#nft-gaming}

NFT:er har skapat ett stort intresse bland spelutvecklare. NFT:er kan tillhandahålla register över ägande av föremål i spelet, driva på ekonomin i spelet och ge spelarna en mängd fördelar.

I många vanliga spel kan du köpa saker som du kan använda inne i spelet. Men om det objektet skulle har varit en NFT skulle du ha kunnat få igen dina pengar genom att sälja det när du har spelat klart. Du kan till och med göra en vinst om just det objektet blir mer önskvärt.

Spelutvecklare skulle kunna tjäna – som utgivare av NFT – en royalty varje gång ett föremål säljs vidare på den öppna marknaden. Detta skapar en mer ömsesidigt fördelaktig affärsmodell där både spelare och utvecklare kan tjäna pengar på den sekundära NFT-marknaden.

Detta betyder också att om ett spel inte längre underhålls av utvecklarna, förblir de föremål du har samlat ihop dina.

I slutändan kan de föremål som du svettas för i spelet alltid finnas kvar, även om spelet i sig inte finns kvar. Även om ett spel inte längre underhålls, kommer dina föremål alltid att vara i din ägo. Detta innebär att föremål i spelet blir digitala samlarföremål och har ett värde utanför spelet.

Decentraland, ett virtuell verklighetsspel, låter dig till och med köpa NFT:er som representerar virtuella tomter som du kan använda hur du vill.

<InfoBanner shouldSpaceBetween emoji=":eyes:">
  <div>Kolla in Ethereum-spel, som drivs med hjälp av NFT:er ...</div>
  <ButtonLink href="/dapps/?category=gaming">
    Utforska NFT-spel
  </ButtonLink>
</InfoBanner>

<Divider />

### Skapa Ethereum-adresser som är lättare att komma ihåg {#nft-domains}

Ethereums namntjänst använder NFT för att ge din Ethereum-adress ett namn som är lättare att komma ihåg, som `mywallet.eth`. Det betyder att du kan be någon att skicka ETH till dig via `mywallet.eth` i ställe för `0x123456789.....`.

Detta fungerar på liknande sätt som ett domännamn för en webbplats som gör en IP-adress enklare att komma ihåg. Och precis som domäner har ENS-namn ett värde, vanligtvis baserat på längd och relevans. Med ENS behöver du inget domänregister för att underlätta överföringen av ägandeskap. Istället kan du handla med dina ENS-namn på en NFT-marknadsplats.

Ditt ENS-namn kan:

- Ta emot kryptovaluta och andra NFT:er.
- Peka mot en decentraliserad webbplats, som[ethereum.eth](https://ethereum.eth.link). [Mer om att decentralisera din webbplats](https://docs.ipfs.io/how-to/websites-on-ipfs/link-a-domain/#domain-name-service-dns)
- Lagra eventuell godtycklig information, inklusive profilinformation som e-postadresser och Twitter-handtag.

<Divider />

### Fysiska föremål {#nft-physical-items}

Pollettisering av fysiska föremål är ännu inte lika utvecklad som deras digitala motsvarigheter. Men det finns massor av projekt som utforskar pollettiseringen av fastigheter, unika modeartiklar och många andra saker.

Eftersom NFT:er i huvudsak är transaktionshandlingar kan du en dag kan köpa en bil eller ett hem med genom att använda ETH och få handlingen som en NFT i gengäld (i samma transaktion). När saker och ting blir allt mer högteknologiska är det inte svårt att föreställa sig en värld där din Ethereum-plånbok blir nyckeln till din bil eller hem – där din dörr låses upp av det kryptografiska beviset på ägande.

När det finns värdefulla tillgångar som bilar och egendom representerade på Ethereum, kan du använda NFT:er som säkerhet i decentraliserade lån. Detta är särskilt användbart om du inte är rik på kontanter eller kryptovalutor medn äger fysiska föremål av värde. [Mer om DeFi](/defi/)

<Divider />

### NFT:er och DeFi {#nfts-and-defi}

NFT-världen och världen av [decentraliserade finanser (DeFi)](/defi/) börjar arbeta tillsammans på ett flertal intressanta sätt.

#### NFT-stödda lån {#nft-backed-loans}

Det finns DeFi-applikationer som låter dig låna pengar genom att använda säkerheter. Till exempel kan du ställa en säkerhet på 10 ETH för att du ska kunna låna 5 000 DAI ([en så kallad stablecoin](/stablecoins/)). Detta garanterar att långivaren får sina pengar tillbaka – om låntagaren inte betalar tillbaka i DAI skickas säkerheten till långivaren. Men alla har inte tillräckligt med krypto för att använda som säkerhet.

Projekt börjar utforska möjligheten att använda NFT:er som säkerhet istället. Föreställ dig att du köpte en sällsynt CryptoPunk NFT för länge sedan – de kan vara värda tusentals dollar i dagens priser. Genom att ställa detta som säkerhet kan du få tillgång till ett lån med samma uppsättning av regler. Om du inte betalar tillbaka DAI kommer din CryptoPunk att skickas till långivaren som säkerhet. Detta kan så småningom fungera med allt du pollettiserar som en NFT.

Och detta är inte svårt för Ethereum, eftersom båda världarna (NFT och DeFi) delar samma infrastruktur.

#### Delägande {#fractional-ownership}

NFT-skapare kan också skapa "aktier" för sin NFT:er. Detta ger investerare och fans möjlighet att äga en del av en NFT utan att behöva köpa hela objektet. Detta ger ännu fler möjligheter för både personer som myntar NFT och samlare.

- Fraktionerade NFT:er kan handlas på en [>DEX](/defi/#dex), som Uniswap, inte bara på [NFT-marknadsplatser](/dapps?category=collectibles). Det innebär fler köpare och säljare.
- En NFT:s totala pris kan definieras med hjälp av priset för varje andel.
- Du har större möjlighet att äga och göra vinster på saker du bryr dig om. Det är svårare att hamna i situationer där du inte längre har råd om du äger NFT:er.

Detta är fortfarande experimentellt men du kan lära dig mer om ägande av fraktionerade NFT:er på följande börser:

- [NIFTEX](https://landing.niftex.com/)
- [NFTX](https://gallery.nftx.org/)

I teorin skulle detta låsa upp möjligheten att göra en mängd olika saker, som att äga en del av en Picasso-målning. Du skulle bli aktieägare i en Picasso-NFT, vilket betyder att du skulle ha något att säga till om vad gäller det objektet, som intäktsdelning. Det är mycket troligt att du inom en snar framtid kommer att äga en andel i en NFT och tack vare det gå med i en decentraliserad autonom organisation (DAO) för hantering av den tillgången.

Dessa är Ethereum-drivna organisationer som tillåter främlingar, som globala aktieägare av en tillgång, att samordna sig på ett säkert sätt, utan att nödvändigtvis behöva lita på de andra personerna. Det beror på att inte en enda krona kan spenderas utan gruppens godkännande.

Som vi nämnde är detta ett område som håller på att utvecklas. NFT, DAO, fraktionerade polletter ... Alla utvecklas i olika takt. Men all infrastruktur för dem finns redan och de kan enkelt fungera tillsammans eftersom de alla talar samma språk: Ethereum. Så håll koll på detta område.

[Mer om DAOs](/dao/)

### Äkthetsintyg {#certificates}

Företag som erbjuder falska certifikat för universitetsexamen är enligt uppgift en miljardindustri. Men NFT:er kan hjälpa till att bekämpa detta. NFT:er kan vara ett säkert och snabbt sätt att verifiera en persons examensbevis.

Tokengating är ett sätt att begränsa tillgången till något och där kan NFT:er används för att få åtkomst till det som är begränsat. [Trinity Business School (TBS) i Irland planerar också att erbjuda NFT:er från 2023](https://trinitynews.ie/2022/04/business-school-to-offer-degree-nfts/).

<Divider />

### Tokengating {#tokengating}

Tokengating är ett sätt att begränsa tillgången till något och där kan NFT: er används för att få åtkomst till det som är begränsat. Dessa saker kan variera kraftigt beroende på plattform men några populära exempel är begränsat innehåll (gated content), privata chattservrar och inom e-handeln, exklusiva produkter.

En plattform som använder sig av tokengating brukar be dig ansluta din plånbok för att bevisa att du äger den NFT som krävs. Om du har den NFT du behöver så får du åtkomst. Om du inte har det, kommer innehållet att förbli låst. På grund av att varje NFT är unik går det inte att förfalska ägarskap för att få tillgång till innehållet.

Eftersom NFT:er befinner sig på Ethereums plattform, kan de användas för att låsa upp Ethereum pollettportar (tokengates) på alla plattformar som använder dem. En enskild NFT du äger skulle kunna låsa upp begränsat innehåll som finns bakom en port, exempelvis privata chattservrar eller andra exklusiva produkter på helt olika webbplatser eller applikationer.

Om prägling och distribuering av NFT:er handlar om generering som görs av gemenskapen (community) eller gemenskapsdigitalisering, handlar tokengating – att låsa innehåll bakom portar – om att vårda gemenskapen och se till att den blir framgångsrik. NFT:er ses mer som ett verktyg för medlemskap eller lojalitet och de är ett bra sätt att leverera de belöningar som är kopplade till dem, på ett pålitligt sätt.

#### Exempel

- [Collab.land](https://collab.land/) utför tokengating för chattservrar för Discord eller grupper på Telegram
- [Unlock protocol](https://unlock-protocol.com/) är ett protokoll för tokengating
- [Shopify](https://help.shopify.com/en/manual/products/digital-service-product/nfts) har en växande lista med appar som tillåter handlare använda pollettportar för att få åtkomst till produkter och rabatter

<Divider />

## Ethereum och NFT:er {#ethereum-and-nfts}

Ethereum gör det möjligt för NFT:er att fungera av ett antal anledningar:

- Transaktionshistorik och metadata för polletter är offentligt verifierbara – det är enkelt att bevisa ägarhistoriken.
- När en transaktion väl har bekräftats är det nästan omöjligt att manipulera den informationen för att "stjäla" äganderätten.
- Handel med NFT kan ske peer-to-peer utan att behöva plattformar som kan ta stora provisioner som kompensation.
- Alla Ethereum-produkter delar samma "backend". Med andra ord kan alla Ethereum-produkter lätt förstå varandra – detta gör NFT:er kan användas för en uppsjö av olika produkter. Du kan köpa en NFT på en produkt och sälja den på en annan på ett enkelt sätt. Som kreatör kan du lista dina NFT:er på flera produkter samtidigt – varje produkt kommer att ha den senaste ägarinformationen.
- Ethereum ligger aldrig nere, vilket betyder att dina polletter alltid kommer att vara tillgängliga för försäljning.

## Miljöpåverkan av NFT:er {#environmental-impact-nfts}

Att skapa och överföra NFT:er är precis som en Ethereum-transaktion - prägling, köp, byte eller interaktioner med NFT:er konsumerar inte direkt någon energi. Sedan [The Merge](/roadmap/merge) är Ethereum en blockkedja med låg energiförbrukning, vilket innebär att miljöeffekterna av att använda NFT:er är försumbara.

[Mer om Ethereums energikonsumtion](/energy-consumption/).

### Skyll inte på NFT:erna {#nft-qualities}

Hela NFT-ekosystemet fungerar eftersom Ethereum är decentraliserat och säkert.

Decentraliserat vilket innebär att du och alla andra kan verifiera att du äger något. Allt utan att lita på eller bevilja vårdnad till en tredje part som kan införa sina egna regler efter behag. Det betyder också att dina NFT kan flyttas och användas för en rad olika produkter och på en rad olika marknader.

Säker betyder att ingen kan kopiera/klistra in dina NFT eller stjäla dem.

Dessa egenskaper hos Ethereum gör det möjligt att digitalt äga unika föremål och få ett rättvist pris för ditt innehåll. Ethereum skyddar dina tillgångar genom att använda en decentraliserad mekanism för konsensus som involverar ["proof-of-stake"](/developers/docs/consensus-mechanisms/pos). Det är en metod med lågt koldioxidavtryck som avgör vem som kan lägga till ett block med transaktioner i kedjan. Något som anses vara mer säkert än det mer energislukande alternativet, ["proof-of-work"](/developers/docs/consensus-mechanisms/pow). NFT:er kopplas normalt ihop med en hög energiförbrukning eftersom Ethereum tidigare använde proof-of-work som säkringsmetod. Detta stämmer inte längre.

#### Prägla NFT:er {#minting-nfts}

När du skapar en NFT måste några saker hända:

- De måste bekräftas som en tillgång i blockkedjan.
- Ägarens kontosaldo måste uppdateras för att inkludera den tillgången. Detta gör det möjligt att handla med dem vid ett senare tillfälle, eller att verifiera dem som "ägda av någon".
- Transaktionerna som bekräftar ovanstående behöver läggas till ett block och bli permanenta i kedjan.
- Blocket måste bekräftas av alla i nätverket som "korrekt". Denna konsensus eliminerar behovet av mellanhänder eftersom nätverket håller med om att dina NFT existerar och tillhör dig. Och de finns i kedjan så vem som helst kan kontrollera dem. Detta är ett av de sätt som Ethereum hjälper NFT-kreatörer att maximera sina intäkter på.

Alla dessa arbetsuppgifter utförs av blockskapare och blockvaliderare. Blockförslagsställare lägger till din NFT-transaktion till ett block och sprider informationen till resten av nätverket. Validerarna kontrollerar att transaktionen är korrekt och lägger därefter till den i sina databaser. Det finns flera krypto-ekonomiska incitament på plats som säkerställer att validerarna agerar på ett ärligt sätt. Annars skulle vem som helst kunna hävda att de äger den NFT som du precis präglat och genom bedrägeri överföra ägarskapet.

#### NFT-säkerhet {#nft-security}

Ethereums säkerhet baseras på proof-of-stake. Systemet är utformat för att ekonomiskt avskräcka från skadliga handlingar och göra Ethereum manipuleringssäkert. Det är detta som gör NFT möjligt. När blocket som innehåller din NFT-transaktion har slutförts skulle det kosta en angripare miljontals ETH att ändra den. Alla som kör Ethereum-programvara skulle omedelbart kunna upptäcka oärlig manipulering med en NFT, och den skadliga aktören skulle straffas ekonomiskt och kastas ut.

Säkerhetsfrågor relaterade till NFT är oftast relaterade till phishing-bedrägerier, sårbarheter i smarta kontrakt eller användarfel (som att oavsiktligt röjda privata nycklar). Detta gör att god plånbokssäkerhet är A och O för NFT-ägare.

<ButtonLink href="/security/">
  Mer om säkerhet
</ButtonLink>

## Bygg med NFT:er {#build-with-nfts}

De flesta NFT:er är byggda med en konsekvent standard som kallas [ERC-721](/developers/docs/standards/tokens/erc-721/). Men det finns andra standarder som du kanske vill titta närmare på. Standaren [ERC-1155](/developers/docs/standards/tokens/erc-1155/) tillåter halvfungibla polletter vilket är särskilt användbart inom spelområdet. Och på senare tid har förslag gällande [EIP-2309](https://eips.ethereum.org/EIPS/eip-2309) börjat komma in, för att göra präglingen av NFT:er mycket effektivare. Denna standard låter dig prägla så många du vill i en transaktion!

## Läs vidare {#further-reading}

- [Kryptokonstdata](https://cryptoart.io/data) – _Richard Chen, uppdateras automatiskt_
- [OpenSea: the NFT Bible](https://opensea.io/blog/guides/non-fungible-tokens/) – _Devin Fizner, 10 januari 2020_
- [A beginner's guide to NFTs](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, januari 2020_
- [Everything you need to know about the metaverse](https://foundation.app/blog/enter-the-metaverse) – _Foundation-teamet, foundation.app_
- [Nej, kryptokonstnärer skadar inte planeten](https://medium.com/superrare/no-cryptoartists-arent-harming-the-planet-43182f72fc61)
- [Ethereums energikonsumtion](/energy-consumption/)
- [Ethereum NFT APIs](https://www.alchemy.com/list-of/nft-apis-on-ethereum) - _Alchemy_

<QuizWidget quizKey="nfts" />
