---
title: Decentralizované finance (DeFi)
description: Přehled DeFi na platformě Ethereum
lang: cs
template: use-cases
emoji: ":money_with_wings:"
image: /images/use-cases/defi.png
alt: Logo Eth vyrobené z cihel lega.
sidebarDepth: 2
summaryPoint1: Globální, otevřená alternativa ke stávající finanční soustavě.
summaryPoint2: Produkty, které vám umožňují půjčovat, šetřit, investovat, obchodovat a více.
summaryPoint3: Založeno na open-source technologiích, se kterými může programovat každý.
---

DeFi je otevřený a globální finanční systém vytvořený pro internetový věk – jako alternativa ke stávajícímu systému, který je neprůhledný, přísně kontrolovaný a držený pohromadě pomocí infrastruktury a procesů starých desítky let. Dává vám přehled a kontrolu nad vašimi penězi. Dává vám možnost obchodovat na globálních trzích a je alternativou k místní měně a bankovnictví. Produkty DeFi otevírají finanční služby pro každého s připojením k internetu a tyto produkty jsou většinou vlastněny a udržovány jeho uživateli. Aplikacemi DeFi již protekly desítky miliard dolarů v kryptoměně a toto množství vzrůstá každým dnem.

## Co je to DeFi? {#what-is-defi}

DeFi je kolektivní termín pro finanční produkty a služby, které jsou přístupné každému, kdo může používat Ethereum – každý, kdo má internetové připojení. S DeFi jsou trhy a burzy vždy otevřené a neexistují žádné centralizované orgány, které by mohly blokovat platby nebo odepřít vám k něčemu přístup. Služby, které byly dříve pomalé a ohroženy lidskou chybou, jsou nyní automatické a bezpečnější, protože jsou zpracovávány pomocí kódu, který může kdokoli kontrolovat.

Kryptoekonomika je na vzestupu, můžete si v ní půjčovat, longovat/shortovat akcie, vydělávat na úrocích a mnoho dalšího. Kryptoměnami zabývající se Argentinci využili DeFi k tomu, aby unikli ochromující inflaci. Firmy začaly svým zaměstnancům zasílat jejich mzdy v reálném čase. Někteří lidé si dokonce vzali a splatili půjčky v hodnotě milionů dolarů, aniž by potřebovali jakoukoliv osobní identifikaci.

<YouTube id="H-O3r2YMWJ4" />

## DeFi vs. tradiční finanční systém {#defi-vs-tradfi}

Jedním z nejlepších způsobů, jak vidět potenciál DeFi je pochopit problémy, které dnes existují.

- Někteří lidé nemají přístup ke zřízení bankovního účtu nebo k využívání finančních služeb.
- Nedostatečný přístup k finančním službám může zabránit tomu, aby byli lidé zaměstnatelní.
- Finanční služby vám mohou zablokovat výplatu.
- Skrytým poplatekem za finanční služby jsou vaše osobní údaje.
- Vlády a centralizované instituce mohou trhy podle vlastního uvážení uzavřít.
- Doba obchodování je často omezena na pracovní dobu konkrétního časového pásma.
- Převody peněz mohou trvat několik dní kvůli vnitřním lidským procesům.
- Finanční služby jsou zpoplatněny, protože zprostředkovatelské instituce potřebují svůj podíl.

### Srovnání {#defi-comparison}

| DeFi                                                                                                            | Tradiční finanční systém                                                                                                                          |
| --------------------------------------------------------------------------------------------------------------- | ------------------------------------------------------------------------------------------------------------------------------------------------- |
| Své peníze spravujete vy.                                                                                       | Vaše peníze jsou spravovány společnostmi.                                                                                                         |
| Máte kontrolu nad tím, kam vaše peníze půjdou a jak budou utraceny.                                             | Musíte věřit firmám, že s vašimi penězi nebudou špatně hospodařit, například půjčovat je rizikovým dlužníkům.                                     |
| Převody finančních prostředků probíhají během několika minut.                                                   | Platby mohou kvůli manuálním procesům trvat několik dní.                                                                                          |
| Transakční činnost je pseudonymní.                                                                              | Finanční činnost je úzce spojená s vaší identitou.                                                                                                |
| DeFi je otevřeno komukoliv.                                                                                     | O využívání finančních služeb musíte požádat.                                                                                                     |
| Trhy jsou vždy otevřené.                                                                                        | Trhy se zavírají, protože zaměstnanci potřebují přestávky.                                                                                        |
| Je postaveno na transparentnosti – kdokoli se může podívat na data produktu a zkontrolovat, jak systém funguje. | Finanční instituce jsou uzavřeným účetnictvím: nemůžete je požádat o nahlédnutí do jejich úvěrové historie, záznamu o spravovaných aktivech apod. |

<ButtonLink href="/dapps/?category=finance#explore">
  Objevte DeFi aplikace
</ButtonLink>

## Začalo to Bitcoinem... {#bitcoin}

Bitcoin byl v mnoha ohledech prvním využití DeFi. Bitcoin vám umožňuje skutečně vlastnit a spravovat hodnotu a odesílat ji kamkoli po celém světě. To dělá tak, že umožňuje velkému počtu lidí, kteří si navzájem nedůvěřují, dohodnout se na účetní knize bez potřeby důvěryhodného zprostředkovatele. Bitcoin je otevřen komukoliv a nikdo nemá pravomoc měnit jeho pravidla. Pravidla Bitcoinu, stejně jako jeho vzácnost a otevřenost, jsou do technologie zapsána. Není to jako v tradičních finančních systémech, kde vlády mohou tisknout peníze, které znehodnocují vaše úspory, a kde společnosti mohou odejít z trhu.

Na tom Ethereum staví. Stejně jako u Bitcoinu se pravidla nemohou změnit a přístup má každý. Zároveň však umožňuje tyto digitální peníze programovat pomocí [chytrých kontraktů](/glossary/#smart-contract), takže můžete jít nad rámec ukládání a odesílání hodnot.

<YouTube id="qFBYB4W2tqU" />

## Programovatelné peníze {#programmable-money}

Zní to zvláštně... "Proč bych chtěl programovat své peníze"? Toto je však více než výchozí funkce tokenů na Ethereu. Každý může naprogramovat logiku do plateb. Takže můžete získat kontrolu a bezpečnost Bitcoinu v kombinaci se službami poskytovanými finančními institucemi. Díky tomu můžete s kryptoměnami dělat věci, které s Bitcoinem dělat nemůžete, jako je půjčování a vypůjčování, plánování plateb, investování do indexových fondů a další.

<InfoBanner shouldSpaceBetween emoji=":eyes:">
  <div>Prozkoumejte naše návrhy pro DeFi aplikace a vyzkoušet je, pokud jste v Ethereu noví.</div>
  <ButtonLink href="/dapps/?category=finance#explore">
    Objevte DeFi aplikace
  </ButtonLink>
</InfoBanner>

## Co můžete udělat s DeFi? {#defi-use-cases}

Existuje decentralizovaná alternativa k většině finančních služeb. Ethereum však také vytváří příležitosti pro vytváření finančních produktů, které jsou zcela nové. Toto je stále rostoucí seznam.

- [Posílat peníze napříč zeměkoulí](#send-money)
- [Streamovat peníze napříč zeměkoulí](#stream-money)
- [Pracovat se stabilními měnami](#stablecoins)
- [Vypůjčit si finanční prostředky se zajištěním](#lending)
- [Půjčovat si bez zajištění](#flash-loans)
- [Začít šetřit s kryptem](#saving)
- [Obchodovat s tokeny](#swaps)
- [Rozšířit své portfolio](#investing)
- [Financovat své nápady](#crowdfunding)
- [Zakoupit pojištění](#insurance)
- [Spravovat své portfolio](#aggregators)

<Divider />

### Rychle posílat peníze napříč zeměkoulí {#send-money}

Protože je Ethereum blockchain, je navržen pro zasílání bezpečných a celosvětových transakcí. Stejně jako Bitcoin umožňuje Ethereum posílat peníze po celém světě stejně snadno jako poslat e-mail. Stačí zadat příjemcovo [ENS jméno](/glossary/#ens) (např. bob.eth) nebo adresu jeho účtu z vaší peněženky a vaše platba mu (obvykle) během několika minut přijde. Chcete-li posílat nebo přijímat platby, budete potřebovat [peněženku](/wallets/).

<ButtonLink href="/dapps/?category=finance#explore">
  Zobrazit platební dappky
</ButtonLink>

#### Streamovat peníze napříč celou zeměkoulí... {#stream-money}

Můžete také streamovat peníze přes Ethereum. To vám umožní vyplatit někomu jejich plat za pouhou vteřinu a umožnit jim přístup k jejich penězům, kdykoli bude potřeba. Nebo si za vteřinu něco pronajmout, jako třeba úložnou skříňku nebo elektrický skútr.

A pokud nechcete posílat nebo streamovat [ETH](/glossary/#ether) kvůli tomu, jak moc se může měnit jeho hodnota, existují na Ethereu alternativní měny: [stablecoiny](/glossary/#stablecoin).

<Divider />

### Pracovat se stabilními měnami {#stablecoins}

Volatilita kryptoměn je problémem pro spoustu finančních produktů a obecných výdajů. Komunita DeFi tento problém vyřešila pomocí stablecoinů. Jejich hodnota zůstává vázaná na jiný majetek, obvykle populární měnu jako dolary.

Mince jako Dai nebo USDC mají hodnotu, která zůstane v rozmezí několika centů od jednoho dolaru. Díky tomu jsou perfektní pro výdělky nebo maloobchod. Mnoho lidí v Latinské Americe využívalo stablecoiny jako způsob ochrany svých úspor v době velké nejistoty s měnami vydávanými vládou.

<ButtonLink href="/stablecoins/">
  Více o stablecoinech
</ButtonLink>

<Divider />

### Půjčky {#lending}

Půjčování peněz od decentralizovaných poskytovatelů má dvě hlavní varianty.

- Peer-to-peer, což znamená, že si dlužník půjčí přímo od konkrétního věřitele.
- Poolové půjčky, kde věřitelé poskytují finanční prostředky (likviditu) do poolu, ze kterého si poté dlužníci mohou půjčovat.

<ButtonLink href="/dapps/?category=finance#explore">
  Zobrazit dappky na půjčky
</ButtonLink>

Použití decentralizovaného věřitele má mnoho výhod...

#### Půjčování s ochranou soukromí {#borrowing-privacy}

Dnes se půjčování peněz točí kolem zúčastněných osob. Banky musí vědět, zda je pravděpodobné, že úvěr splatíte před jeho poskytnutím.

Decentralizované půjčky fungují, aniž by se kterákoli ze stran musela identifikovat. Místo toho musí dlužník poskytnout zajištění, který věřitel automaticky obdrží, pokud dlužníkův úvěr nebude splacen. Někteří věřitelé dokonce přijímají jako kolaterál [NFT](/glossary/#nft). NFT je listina na unikátní aktivum, jako třeba obraz. [Více o NFT](/nft/)

To vám umožní půjčit si peníze bez úvěrových kontrol nebo předávání vašich citlivých informací.

#### Přístup ke globálním finančním prostředkům {#access-global-funds}

Když používáte decentralizovaného věřitele, máte přístup k finančním prostředkům z celého světa, nikoli pouze k finančním prostředkům v úschově vámi vybrané banky nebo instituce. Díky tomu jsou půjčky přístupnější a zlepšují se tak úrokové sazby.

#### Daňové úlevy {#tax-efficiencies}

Půjčka vám může umožnit přístup k potřebným prostředkům, aniž byste museli prodat svůj ETH (zdanitelnou událost). Místo toho můžete použít ETH jako zajištění pro půjčku stabilní kryptoměny (stablecoin). To vám zajistí potřebný cash-flow a umožní vám ponechat si své ETH. Stablecoiny jsou tokeny, které jsou mnohem vhodnější, když potřebujete hotovost, protože jejich hodnota nekolísá jako u ETH. [Více o stablecoinech](#stablecoins)

#### Bleskové úvěry {#flash-loans}

Bleskové úvěry jsou experimentálnější formou decentralizovaného půjčování, která vám umožní půjčit si bez zástavy nebo poskytnutí jakýchkoli osobních údajů.

V současné době nejsou pro netechnické lidi široce přístupné, ale naznačují, co by mohlo být v budoucnu možné pro každého.

Fungují na základě toho, že úvěry jsou čerpány a spláceny v rámci jedné transakce. Pokud úvěr nelze splatit, transakce se vrátí, jako by k ní nikdy nedošlo.

Často využívané finanční prostředky jsou uloženy v likviditních poolech (velkých fondech využívaných k půjčkám). Pokud se v danou chvíli nevyužívají, vzniká příležitost, aby si někdo tyto prostředky vypůjčil, provedl s nimi obchod a splatil je v plné výši doslova ve stejnou dobu, kdy si je vypůjčil.

To znamená, že do transakce šité na míru musí být zahrnuto mnoho logických prvků. Jednoduchým příkladem může být někdo, kdo si pomocí bleskového úvěru půjčí co nejvíce aktiva za jednu cenu, aby ho mohl prodat na jiné burze, kde je cena vyšší.

V rámci jedné transakce se tedy stane následující:

- Půjčíte si X kusů $asset za $1,00 z burzy A
- Prodáte X kusů $asset na burze B za $1,10
- Splatíte půjčku burze A
- Ponecháte si zisk po odečtení transakčního poplatku

Pokud zásoby burzy B náhle poklesly a uživatel nebyl schopen koupit dostatek prostředků na pokrytí původní půjčky, transakce by jednoduše selhala.

Abyste mohli provést výše uvedený příklad v tradičním finančním systému, potřebovali byste obrovské množství peněz. Tyto strategie vydělávání peněz jsou přístupné pouze těm, kteří jsou již bohatí. Bleskové úvěry jsou příkladem budoucnosti, kdy mít peníze není nutně podmínkou pro jejich vydělávání.

<ButtonLink isSecondary href="https://aave.com/flash-loans/">
  Více o bleskových úvěrech
</ButtonLink>

<Divider />

### Začít šetřit s kryptem {#saving}

#### Půjčování {#lending}

Půjčováním kryptoměn můžete vydělávat na úrocích a sledovat růst svých prostředků v reálném čase. Momentálně jsou úrokové sazby mnohem vyšší než ty, které pravděpodobně dostanete v místní bance (pokud máte to štěstí, že se k ní dostanete). Toto je příklad:

- Půjčíte svých 100 Dai, [stablecoinů](/stablecoins/), produktu, jako je Aave.
- Obdržíte 100 Aave Dai (aDai), což je token, který reprezentuje vaše zapůjčené Dai.
- Váš aDai se bude zvyšovat na základě úrokových sazeb a v peněžence uvidíte rostoucí zůstatek. V závislosti na [APR](/glossary/#apr) bude zůstatek ve vaší peněžence po několika dnech nebo dokonce hodinách činit například 100,1234!
- Kdykoli si můžete vybrat částku běžných Dai, která se rovná vašemu zůstatku aDai.

<ButtonLink href="/dapps/?category=finance#explore">
  Zobrazit dappky na půjčování
</ButtonLink>

#### Bezztrátové loterie {#no-loss-lotteries}

Bezztrátové loterie, jako je třeba PoolTogether, představují nový zábavný a inovativní způsob, jak ušetřit peníze.

- Za 100 tokenů Dai si koupíte 100 lístků.
- Obdržíte 100 plDai, které představují vašich 100 lístků.
- Pokud bude jeden z vašich lístků vytažen a označen za vítězný, zvýší se váš zůstatek na účtu plDai o částku výherního fondu.
- Pokud nevyhrajete, převádí se vašich 100 plDai do losování příštího týdne.
- Kdykoli si můžete vybrat částku běžných Dai, která se rovná vašemu zůstatku plDai.

Výherní fond je tvořen všemi úroky z půjčování vkladů lístků jako v příkladu s půjčováním výše.

<ButtonLink isSecondary href="https://pooltogether.com">
  Vyzkoušejte PoolTogether
</ButtonLink>

<Divider />

### Vyměňování tokenů {#swaps}

Na Ethereu jsou tisíce tokenů. Decentralizované burzy (DEXy) umožňují obchodovat s různými tokeny kdykoliv chcete. Nikdy se nevzdáte kontroly nad svým majetkem. Je to podobné, jako když při návštěvě jiné země používáte směnárnu. Ale DeFi nikdy nezavírá. Trhy fungují 24 hodin denně, 365 dní v roce a technologie zaručuje, že se vždy najde někdo, kdo obchod přijme.

Chcete-li se například zúčastnit bezztrátové loterie PoolTogether (popsané výše), budete potřebovat token Dai nebo USDC. Tyto DEXy vám umožní vyměnit ETH za tyto tokeny a zase zpět, až budete hotovi.

<ButtonLink href="/dapps/?category=finance#explore">
  Zobrazit burzy tokenů
</ButtonLink>

<Divider />

### Pokročilé obchodování {#trading}

Pro obchodníky, kteří mají rádi větší kontrolu, jsou k dispozici pokročilejší možnosti. Možné jsou limitní příkazy, trvalé příkazy, obchodování s marží a další. S decentralizovaným obchodováním získáte přístup ke globální likviditě, trh se nikdy neuzavře a vy máte svá aktiva vždy pod kontrolou.

Když používáte centralizovanou burzu, musíte svá aktiva před obchodem uložit a důvěřovat jí, že se o ně postará. Zatímco jsou vaše aktiva uložena, jsou v ohrožení, protože centralizované burzy jsou atraktivním cílem pro hackery.

<ButtonLink href="/dapps/?category=finance#explore">
  Zobrazit dappky na obchodování
</ButtonLink>

<Divider />

### Rozšířit své portfolio {#investing}

Na Ethereu existují produkty pro správu fondů, které se snaží rozšířit vaše portfolio na základě vámi zvolené strategie. Je to automatické, otevřené všem a nepotřebuje to lidského manažera, který by si bral podíl ze zisku.

Dobrým příkladem je fond [DeFi Pulse Index (DPI)](https://defipulse.com/blog/defi-pulse-index/). Jedná se o fond, který se automaticky rebalancuje, aby vaše portfolio vždy zahrnovalo nejlepší DeFi tokeny podle tržní kapitalizace. Nikdy se nemusíte starat o žádné podrobnosti a z fondu můžete vybírat, kdykoli se vám zachce.

<ButtonLink href="/dapps/?category=finance#explore">
  Zobrazit investiční dappky
</ButtonLink>

<Divider />

### Financovat své nápady {#crowdfunding}

Ethereum je ideální platformou pro crowdfunding:

- Potenciální sponzoři mohou pocházet odkudkoli – Ethereum a jeho tokeny jsou otevřené komukoli a kdekoli na světě.
- Je transparentní, takže sponzoři mohou prokázat, kolik peněz se podařilo vybrat. Později můžete dokonce sledovat, jak je s prostředky vynaloženo.
- Sponzoři mohou nastavit automatické vracení peněz, například pokud není dodržen určitý termín a minimální částka.

<ButtonLink href="/dapps/?category=finance#explore">
  Zobrazit dappky na crowdfunding
</ButtonLink>

#### Kvadratické financování {#quadratic-funding}

Ethereum je open source software a velká část dosavadní práce byla financována komunitou. To vedlo k rozvoji nového zajímavého modelu získávání finančních prostředků: kvadratického financování. To má potenciál zlepšit způsob, jakým budeme v budoucnu financovat všechny druhy veřejných statků.

Kvadratické financování zajišťuje, že nejvíce finančních prostředků obdrží projekty s největší poptávkou. Jinými slovy, projekty, které zlepšují životy většiny lidí. Funguje to takhle:

1. Z darovaných prostředků je vytvořen odpovídající pool.
2. Začne kolo veřejného financování.
3. Lidé mohou dát najevo svou poptávku po projektu tím, že mu věnují nějaké peníze.
4. Po skončení kola se odpovídající pool rozdělí mezi projekty. Ti, kteří mají nejvíce jedinečných poptávek, získají nejvyšší částku z odpovídajícího poolu.

To znamená, že projekt A se 100 dary ve výši 1 dolaru může nakonec získat více finančních prostředků než projekt B s jediným darem ve výši 10 000 dolarů (v závislosti na velikosti odpovídajícího poolu).

<ButtonLink href="https://wtfisqf.com">
  Více o kvadratickém financování
</ButtonLink>

<Divider />

### Pojištění {#insurance}

Cílem decentralizovaného pojištění je zlevnit pojištění, urychlit výplatu pojistného plnění a zvýšit jeho transparentnost. Díky větší automatizaci je pojištění cenově dostupnější a výplaty pojistného plnění jsou mnohem rychlejší. Údaje použité k rozhodnutí o vaší události jsou zcela transparentní.

Ethereum produkty, stejně jako ostatní software, mohou trpět chybami a zneužíváním. Mnoho pojišťovacích produktů v této oblasti se nyní zaměřuje na ochranu uživatelů před ztrátou finančních prostředků. Existují ale i projekty, které začínají vytvářet krytí pro všechno, co nám život může přinést. Dobrým příkladem je projekt společnosti Etherisc Crop, jehož cílem je [ochránit drobné zemědělce v Keni před suchem a povodněmi](https://blog.etherisc.com/etherisc-teams-up-with-chainlink-to-deliver-crop-insurance-in-kenya-137e433c29dc). Decentralizované pojištění může poskytnout levnější krytí zemědělcům, kteří jsou často z tradičního pojištění vyřazeni.

<ButtonLink href="/dapps/?category=finance#explore">
  Zobrazit dappky na pojištění
</ButtonLink>

<Divider />

### Agregátoři a správci portfolia {#aggregators}

Vzhledem k tomuto všemu potřebujete mít přehled o všech svých investicích, půjčkách a obchodech. Existuje celá řada produktů, které umožňují koordinovat všechny aktivity DeFi z jednoho místa. V tom spočívá krása otevřené architektury DeFi. Týmy mohou vytvořit rozhraní, ve kterých můžete nejen vidět své zůstatky napříč produkty, ale také používat jejich funkce. Mohlo by se vám to hodit, až budete prozkoumávat další části DeFi.

<ButtonLink href="/dapps/?category=finance#explore">
  Zobrazit dappky na portfolia
</ButtonLink>

<Divider />

## Jak funguje DeFi? {#how-defi-works}

DeFi využívá kryptoměny a chytré kontrakty k poskytování služeb, které nepotřebují prostředníky. V dnešním finančním světě vystupují finanční instituce jako ručitelé transakcí. To dává těmto institucím obrovskou moc, protože přes ně proudí vaše peníze. Navíc miliardy lidí na celém světě nemají ani přístup k bankovnímu účtu.

V systému DeFi nahrazuje chytrý kontrakt finanční instituci v transakci. Chytrý kontrakt je typ Ethereum účtu, který může uchovávat finanční prostředky a na základě určitých podmínek je odesílat/vracet. Když je chytrý kontrakt v provozu, nikdo ho nemůže pozměnit – vždy bude fungovat tak, jak byl naprogramován.

Kontrakt, který je určen k vyplácení kapesného, může být naprogramován tak, aby každý pátek posílal peníze z účtu A na účet B. A to vždy jen do té doby, dokud má účet A požadované prostředky. Nikdo nemůže kontrakt změnit a přidat účet C jako příjemce a ukrást tak finanční prostředky.

Kontrakty jsou rovněž veřejné a každý si je může prohlédnout a zkontrolovat. To znamená, že špatné kontrakty se často rychle dostanou pod drobnohled komunity.

To znamená, že v současné době je třeba důvěřovat techničtějším členům komunity Etherea, kteří umí číst kód. Open-source komunita pomáhá udržet vývojáře pod kontrolou, ale tato potřeba se bude časem snižovat s tím, jak budou chytré kontrakty snáze čitelné a budou se vyvíjet další způsoby, jak prokázat důvěryhodnost kódu.

## Ethereum a DeFi {#ethereum-and-defi}

Ethereum je ideálním základem pro DeFi z několika důvodů:

- Ethereum ani chytré kontrakty, které na něm fungují, nikdo nevlastní – to dává každému příležitost používat DeFi. To také znamená, že nikdo nemůže měnit pravidla.
- Všechny produkty DeFi hovoří v zákulisí stejným jazykem: Ethereem. To znamená, že mnoho produktů spolu bez problémů spolupracuje. Tokeny můžete půjčovat na jedné platformě a zúročené tokeny směňovat na jiném trhu v úplně jiné aplikaci. Je to podobné, jako když si v bance můžete nechat vyplatit věrnostní body.
- Tokeny a kryptoměny jsou zabudovány do sdílené účetní knihy Ethereum – sledování transakcí a vlastnictví je tak trochu význam Etherea.
- Ethereum umožňuje naprostou finanční svobodu – většina produktů nikdy nepřevezme vaše prostředky do úschovy, což vám ponechá nad vašimi prostředky kontrolu.

O DeFi můžete přemýšlet ve vrstvách:

1. Blockchain – Ethereum obsahuje historii transakcí a stavy účtů.
2. Aktiva – [ETH](/eth/) a ostatní tokeny (měny).
3. Protokoly 2 [chytré kontrakty](/glossary/#smart-contract), které poskytují například službu umožňující decentralizované půjčování aktiv.
4. [Aplikace](/dapps/) – produkty, které používáme ke správě a přístupu k protokolům.

Poznámka: Většina subjektů působících v DeFi používá [ERC-20 standard](/glossary/#erc-20). Aplikace v DeFi používají wrapper pro ETH, který je nazývá Wrapped Ether (WETH). [Další informace o WETH](/wrapped-eth).

## Budujte DeFi {#build-defi}

DeFi je open-source hnutí. Všechny protokoly a aplikace DeFi jsou otevřené, abyste je mohli kontrolovat, rozšiřovat a inovovat. Díky tomuto vrstvenému zásobníku (všechny sdílejí stejný základní blockchain a aktiva) lze protokoly kombinovat a odemykat tak jedinečné možnosti kombinací.

<ButtonLink href="/developers/docs/dapps/">
  Více o budování dappek
</ButtonLink>

## Další informace {#further-reading}

### DeFi data {#defi-data}

- [DeFi Prime](https://defiprime.com/)
- [DeFi Llama](https://defillama.com/)

### DeFi články {#defi-articles}

- [Průvodce DeFi pro začátečníky](https://blog.coinbase.com/a-beginners-guide-to-decentralized-finance-defi-574c68ff43c4) – _Sid Coelho-Prabhu, 6. ledna 2020_

### Videa {#videos}

- [Finematics – decentralizované finanční vzdělávání](https://finematics.com/) – _Videa o DeFi_
- [The Defiant](https://www.youtube.com/playlist?list=PLaDcID4s1KronHMKojfjwiHL0DdQEPDcq) – _Základy DeFi: Vše, co potřebujete vědět, abyste mohli začít v tomto občas matoucím prostoru._
- [Whiteboard Crypto](https://youtu.be/17QRFlml4pA) _Co je to DeFi?_

### Komunity {#communities}

- [Server DeFi Llama na Discordu](https://discord.defillama.com/)
- [Server DeFi Pulse na Discordu](https://discord.gg/Gx4TCTk)
