---
title: Etický kodex
description: Základní standardy, o které se snažíme napříč ekosystémem Ethereum.org.
lang: cs
---

# Etický kodex {#code-of-conduct}

## Mise {#mission}

Vyvinout a udržovat nejkomplexnější a nejdostupnější centrum znalostí pro Ethereum.

## Hodnoty {#values}

Komunita Ethereum.org se snaží být:

- otevřena vzdělávání, cílem je pomoci pochopit Ethereum komukoliv
- inkluzivní
- dostupná
- řízená komunitou
- zaměřená na základní technologii a modelové případy použití Etherea
- zaměřená na koncepty Etherea a designové principy

## Co nejsme {#what-we-are-not}

- Web Ethereum Foundation
- Platforma pro podporu investic nebo ziskuchtivosti jakéhokoli druhu
- Platforma pro zviditelnění nebo podporu jednotlivých projektů nebo organizací
- DEX, CEX nebo jakákoli jiná forma finanční platformy
- Platforma, která poskytuje finanční nebo právní poradenství jakéhokoli druhu

## Etický kodex {#code-of-conduct}

### Závazek {#pledge}

Otevřená účast je základem étosu Ethereum.org. Jsme webová stránka a komunita spravovaná tisíci přispěvateli, a to je možné pouze tehdy, pokud udržujeme příjemné a participativní prostředí. Za tímto účelem se přispěvatelé Ethereum.org zavazují udržovat příjemné prostředí bez obtěžování na všech platformách a komunitních prostorech Ethereum.org. Komunita Ethereum.org uvítá každého, kdo se chce zapojit konstruktivním a přátelským způsobem, bez ohledu na věk, postižení, etnický původ, pohlaví, genderovou identitu, úroveň zkušeností, oblast odbornosti, vzdělání, socioekonomický status, národnost, vzhled, rasu, náboženství nebo jakýkoliv další rozměr rozmanitosti.

### Rozsah {#scope}

Tento kodex chování se vztahuje na všechny prostory Ethereum.org (jako jsou GitHub, Discord, Figma Crowdin, Twitter a další online platformy) i na veřejné prostory skutečného světa, jako jsou meetingy, konference a další události.

### Naše standardy {#our-standards}

Chování, které přispívá k vytváření pozitivního prostředí, zahrnuje:

- Vstřícnou a inkluzivní komunikaci
- Respektování různých názorů a zkušeností
- Schopnost slušně přijímat a/nebo empaticky poskytovat konstruktivní kritiku
- Klidné a profesionální jednání při řešení konfliktů či neshod
- Projevy empatie a tolerance vůči ostatním členům komunity
- Povzbuzování a posilování nových členů komunity

Příklady nepřijatelného chování zahrnují:

- Fyzické násilí, vyhrožování fyzickým násilím nebo nabádání k fyzickému násilí jakéhokoliv druhu
- Používání sexualizovaného jazyka nebo vnucování nevítané sexuální pozornosti
- Vydávání se za jinou osobu nebo jiné nečestné tvrzení o příslušnosti k nějaké osobě nebo organizaci
- Trolling, urážlivé komentáře a osobní nebo politické útoky
- Obtěžování ostatních členů komunity na veřejných nebo soukromých kanálech
- Zveřejňování soukromých informací ostatních, jako je fyzická nebo elektronická adresa, bez výslovného povolení
- Sociální hacking, podvody nebo jiná manipulace ostatních členů komunity
- Propagace investic, tokenů, projektů nebo jakýchkoliv jiných aktiv za účelem osobního peněžního nebo nepeněžního zisku
- Spamovací servery s obsahem, který není k tématu
- Ignorování žádostí nebo varování od moderátorů komunity
- Jakékoliv jiné jednání, které by mohlo být v profesionálním prostředí důvodně považováno za nevhodné

### Hlášení {#reporting}

Porušení kodexu chování bude viditelné pro celou komunitu, protože se snažíme komunikovat v otevřených, veřejných kanálech, což umožňuje členům komunity nastavit vlastní ochranná opatření.

Pokud se však stane něco, o čem si myslíte, že vyžaduje pozornost, můžete na to upozornit někoho, kdo má roli moderátora (např. discord guide) a kdo by mohl pomoci při vyšetřování a nastavení vhodné reakce.

Při hlášení potíží uveďte co nejvíce podrobností, včetně konkrétních příkladů a času. To nám pomůže zajistit spravedlivý výsledek.

### Vynucení {#enforcement}

V závislosti na závažnosti mohou lidé, kteří porušují kodex chování, obdržet varování, dočasné zákazy nebo trvalé zákazy od komunit Ethereum.org.
