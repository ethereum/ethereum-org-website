---
title: Etický kodex
description: Základní standardy, o které se snažíme napříč ekosystémem ethereum.org.
lang: cs
---

# Kodex chování {#code-of-conduct}

## Poslání {#mission}

Vyvinout a udržovat nejkomplexnější a nejdostupnější centrum znalostí pro Ethereum.

## Hodnoty {#values}

Komunita ethereum.org se snaží být:

- Vzdělávací, s cílem pomoci každému porozumět Ethereu
- Inkluzivní
- Dostupná
- Řízená komunitou
- Zaměřená na základní technologii a případy použití Etherea
- Zaměřená na koncepty Etherea a designové principy

## Čím nejsme {#what-we-are-not}

- Webové stránky Nadace Ethereum
- Platforma pro podporu investic nebo ziskuchtivosti jakéhokoli druhu
- Platforma pro zviditelňování nebo podporu jednotlivých projektů nebo organizací
- DEX, CEX nebo jakákoli jiná forma finanční platformy
- Platforma, která poskytuje finanční nebo právní poradenství jakéhokoli druhu

## Kodex chování {#code-of-conduct}

### Závazek {#pledge}

Otevřená účast je jádrem étosu ethereum.org. Jsme webová stránka a komunita spravovaná tisíci přispěvateli, a to je možné pouze tehdy, pokud udržujeme vstřícné a participativní prostředí. Za tímto účelem se přispěvatelé tohoto webu zavazují udržovat prostředí bez obtěžování pro všechny účastníky na všech platformách a v komunitních prostorech ethereum.org. Komunita ethereum.org vítá a cení si každého, kdo se chce zapojit konstruktivním a přátelským způsobem, bez ohledu na věk, postižení, etnickou příslušnost, pohlavní znaky, genderovou identitu, úroveň zkušeností, oblast odbornosti, vzdělání, socioekonomický status, národnost, osobní vzhled, rasu, náboženství nebo jakýkoli jiný rozměr rozmanitosti.

### Rozsah {#scope}

Tento kodex chování se vztahuje na všechny prostory ethereum.org (jako jsou GitHub, Discord, Figma, Crowdin, X (dříve Twitter) a další online platformy) a platí také v případech, kdy komunita vystupuje na veřejnosti v reálném světě, například na meetupech, konferencích a událostech.

### Naše standardy {#our-standards}

Příklady chování, které přispívá k vytváření pozitivního prostředí:

- Používání vstřícného a inkluzivního jazyka
- Respektování odlišných názorů a zkušeností
- Slušné přijímání a/nebo empatické poskytování konstruktivní kritiky
- Klidné a profesionální jednání při řešení konfliktů či neshod
- Projevování empatie a tolerance vůči ostatním členům komunity
- Povzbuzování a dávání prostoru novým hlasům v komunitě

Příklady nepřijatelného chování účastníků:

- Fyzické násilí, vyhrožování fyzickým násilím nebo podněcování k fyzickému násilí jakéhokoli druhu
- Používání sexualizovaného jazyka nebo obrazových materiálů a vnucování nevítané sexuální pozornosti
- Vydávání se za jinou osobu nebo jiné nečestné tvrzení o příslušnosti k nějaké osobě nebo organizaci
- Trolling, urážlivé/hanlivé komentáře a osobní nebo politické útoky
- Obtěžování ostatních členů komunity na veřejných nebo soukromých kanálech
- Zveřejňování soukromých informací ostatních, jako je fyzická nebo elektronická adresa, bez jejich výslovného svolení
- Sociální inženýrství, podvody nebo jiná manipulace s ostatními členy komunity
- Propagace investic, tokenů, projektů nebo čehokoli jiného za účelem osobního peněžního nebo nepeněžního zisku
- Spamování serverů obsahem mimo téma
- Nerespektování žádostí nebo varování od komunitních moderátorů
- Jakékoli jiné jednání, které by mohlo být v profesionálním prostředí důvodně považováno za nevhodné

### Hlášení {#reporting}

Porušení kodexu chování budou zpravidla viditelná pro komunitu, jelikož se snažíme vše dělat v otevřených veřejných kanálech, což umožňuje členům komunity, aby si pořádek zajišťovali sami.

Pokud se však stane něco, co podle vás vyžaduje pozornost, můžete to nahlásit někomu s rolí moderátora (např. discord guide), aby pomohl situaci prošetřit a zajistit příslušnou reakci.

Při hlášení prosím uveďte co nejvíce podrobností, včetně konkrétních příkladů a časových razítek. Pomůže to zajistit spravedlivý výsledek.

### Prosazování {#enforcement}

V závislosti na závažnosti mohou lidé, kteří poruší kodex chování, obdržet varování, dočasné zákazy nebo trvalé zákazy v komunitách ethereum.org.
