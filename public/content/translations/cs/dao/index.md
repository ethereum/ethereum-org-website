---
title: Co je DAO?
metaTitle: Co je DAO? | Decentralizovaná autonomní organizace
description: Přehled DAO na Ethereu
lang: cs
template: use-cases
emoji: ":handshake:"
sidebarDepth: 2
image: /images/use-cases/dao-2.png
alt: Vyobrazení decentralizované autonomní organizace hlasující o návrhu.
summaryPoint1: Členské komunity bez centralizovaného vedení.
summaryPoint2: Bezpečný způsob, jak spolupracovat s lidmi na internetu.
summaryPoint3: Bezpečné místo pro vložení prostředků na konkrétní věc.
---

## Co jsou DAO? {#what-are-daos}

DAO je kolektivně vlastněná organizace sloužící k dosažení společně vytyčeného cíle.

DAO nám umožňují pracovat s podobně smýšlejícími lidmi po celém světě, aniž bychom věřili benevolentnímu lídrovi, aby spravoval finanční prostředky nebo operace. Není zde žádný výkonný ředitel, který by rozmarně utrácel peníze nebo výkonný finanční ředitel, který by mohl manipulovat s rozvahou firmy. Namísto toho jsou do kódu zavedena pravidla založená na blockchainu, která definují, jak organizace funguje a jak je s finančními prostředky vynaloženo.

Mají zabudované pokladny, do kterých nikdo nemá přístup bez souhlasu skupiny. Rozhodnutí se řídí návrhy a hlasováním, aby se zajistilo, že každý v organizaci bude mít svůj hlas a vše probíhá transparentně [na blockchainu](/glossary/#onchain).

## Proč potřebujeme DAO? {#why-dao}

Zakládání nové organizace s někým dalším vyžaduje nejen počáteční finanční prostředky, ale také velkou důvěru v lidi, s nimiž budete spolupracovat. Může být ale těžké důvěřovat někomu, s kým jste dosud komunikovali pouze přes internet. V DAO však nemusíte důvěřovat nikomu dalšímu, protože veškeré procesy dané organizace jsou založené na počítačovém kódu, který je 100% transparentní a kýmkoliv ověřitelný.

Tento princip tak otevírá mnoho nových příležitostí ke globální spolupráci a koordinaci.

### Srovnání {#dao-comparison}

| DAO                                                                                                                                           | Tradiční organizace                                                                                                    |
| --------------------------------------------------------------------------------------------------------------------------------------------- | ---------------------------------------------------------------------------------------------------------------------- |
| Obvykle má horizontální strukturu a je plně demokratická.                                                                     | Obvykle má hierarchickou strukturu.                                                                    |
| Veškeré plánované změny vyžadují členské hlasování.                                                                           | V závislosti na struktuře se změny dějí buď pomocí hlasování nebo rozhodnutím členů s výhraním právem. |
| Výsledky hlasování jsou zpracovávané automaticky bez nutnosti důvěryhodného prostředníka.                                     | Pokud je hlasování povoleno, je vyřizováno ručně a výsledek je zpracováván interně.                    |
| Služby jsou řízeny automatickým a decentralizovaným způsobem (například distribuce filantropických fondů). | Vyžaduje lidskou manipulaci nebo centrálně řízenou automatizaci náchylnou k falšování.                 |
| Veškerá činnost je transparentní a zcela veřejná.                                                                             | Aktivity jsou obvykle soukromé a skryté před veřejností.                                               |

### Příklady DAO {#dao-examples}

Několik příkladů, k čemu je možné DAO využít:

- **Charitativní organizace** – můžete přijímat dary od kohokoliv na světě a hlasovat o tom, které projekty budou s jejich pomocí financovány.
- **Kolektivní vlastnictví** – můžete zakoupit fyzická či digitální aktiva a členové mohou hlasovat o tom, jak je používat.
- **Podnikatelské záměry a granty** – můžete vytvořit fond rizikového kapitálu, který sdružuje investiční kapitál, a hlasovat o tom, které záměry podpoříte. Splacené peníze mohou být později přerozděleny mezi členy DAO.

<YouTube id="zTStDvUtQWc" />

## Jak fungují DAO? {#how-daos-work}

Základem DAO je její [chytrý kontrakt](/glossary/#smart-contract), který definuje pravidla organizace a spravuje pokladnu skupiny. Jakmile je kontrakt nasazen na Ethereu, nikdo nemůže změnit pravidla jinak než hlasováním. Pokud by se tedy někdo prokusil provést akci, která není definována pravidly a logikou počítačového kódu, skončí to neúspěchem. Stejně tak i finanční prostředky jsou řízeny chytrým kontraktem, takže nikdo nemůže utratit peníze bez souhlasu skupiny Znamená to tedy, že DAO nepotřebuje žádnou ústřední entitu a namísto toho jsou všechna rozhodnutí i platby prováděny kolektivně na základě společného hlasování.

To je možné z toho důvodu, že chytré kontrakty jsou po nasazení na Ethereum chráněny proti nedovolené manipulaci. Pravidla DAO jsou totiž zapsaná pomocí veřejně dostupného kódu a nelze je tak upravovat bez povšimnutí.

## Ethereum a DAO {#ethereum-and-daos}

Ethereum je ideálním ekosystémem pro založení DAO a to hned z několika důvodů:

- Vlastní konsenzus sítě Ethereum je natolik distribuovaný a zavedený, že mu organizace mohou důvěřovat.
- Kód chytrého kontraktu nemůže být po svém nasazení upraven a to ani vlastními majiteli. To umožňuje řídit DAO podle pravidel, se kterými byla naprogramována.
- Chytré kontrakty mohou posílat i přijímat finanční prostředky, což umožňuje správu společných financí bez existence důvěryhodného prostředníka.
- Komunita kolem Etherea prokazuje schopnost spolupracovat, což umožňuje vznik osvědčených postupů a podpůrných systémů.

## Správa DAO {#dao-governance}

Při řízení DAO je třeba zvážit mnoho aspektů, například způsob hlasování a navrhování.

### Delegování {#governance-delegation}

Delegování je něco jako DAO verze zastupitelské demokracie. Držitelé tokenu delegují hlasy uživatelům, kteří se nabídnou a slíbí, že budou spravovat protokol a zůstanou o něm informováni.

#### Známý příklad {#governance-example}

[ENS](https://claim.ens.domains/delegate-ranking) – Držitelé ENS mohou delegovat své hlasy angažovaným členům komunity, aby je zastupovali.

### Automatická správa transakcí {#governance-example}

V mnoha DAO budou transakce provedeny automaticky, pokud bude dostatečně uživatelů hlasovat pro.

#### Známý příklad {#governance-example}

[Nouns](https://nouns.wtf) – V Nouns DAO se transakce automaticky provede, pokud je dosaženo kvóra hlasů a většina hlasuje pro, pokud ji zakladatelé nevetují.

### Správa pomocí multisig {#governance-example}

Ačkoli DAO mohou mít tisíce hlasujících členů, prostředky mohou být uloženy v [peněžence](/glossary/#wallet) sdílené 5–20 aktivními členy komunity, kteří jsou důvěryhodní a obvykle mají zveřejněnou identitu (veřejná identita známá komunitě). Po hlasování signatáři s [vícenásobným podpisem](/glossary/#multisig) vykonají vůli komunity.

## Zákony o DAO {#dao-laws}

V roce 1977 představil stát Wyoming LLC, typ společnosti ekvivalentní k české společnosti s ručením omezením, který chrání podnikatele a omezuje jejich odpovědnost. V nedávné době se stal průkopníkem zákona DAO, který pro organizaci zavádí právní status. V současné době mají Wyoming, Vermont a Panenské ostrovy v nějaké formě zákony DAO.

### Známý příklad {#law-example}

[CityDAO](https://citizen.citydao.io/) – CityDAO využilo wyomingský zákon o DAO k nákupu 40 akrů půdy poblíž Yellowstonského národního parku.

## Členství v DAO {#dao-membership}

Existují různé typy členství v DAO. Na základně nich je pak určeno, jak v dané DAO funguje hlasování a další klíčové principy.

### Členství na základě tokenů {#token-based-membership}

Obvykle zcela [bez oprávnění](/glossary/#permissionless), v závislosti na použitém tokenu. S těmito tokeny pro správu lze většinou obchodovat bez oprávnění na [decentralizované burze](/glossary/#dex). získávány poskytnutím likvidity anebo těženy nějakým „důkazem prací“. Ve všech případech ale pouhé držení tokenu umožňuje přístup k hlasování.

_Obvykle se používá k řízení rozsáhlých decentralizovaných protokolů a/nebo tokenů samotných._

#### Známý příklad {#token-example}

[MakerDAO](https://makerdao.com) – Token MKR od MakerDAO je široce dostupný na decentralizovaných burzách a kdokoli si může zakoupit hlasovací právo o budoucnosti protokolu Maker.

### Členství na základě podílů {#share-based-membership}

DAO založené na akciích jsou přísnější, ale stále docela otevřené. Každý potenciální člen může předložit návrh na přijetí, který obvykle nabízí hodnotu ve formě tokenů nebo určitého typu práce. Akcie pak představují přímou hlasovací sílu a vlastnictví. Členové mohou z takové DAO kdykoli vystoupit a to se svým poměrným podílem celkových prostředků.

_Obvykle se používá u lidskoprávních organizací, jako jsou charity a odborové svazy nebo u investičních klubů. Může být použita také k řízení protokolů nebo správě tokenů._

#### Známý příklad {#share-example}

[MolochDAO](http://molochdao.com/) – MolochDAO se zaměřuje na financování projektů na Ethereu. Pro získání členství je potřeba předložit návrh, na jehož základě skupina posoudí, má-li zájemce potřebné odborné znalosti a kapitál, aby mohl činit informované úsudky o potenciálních grantech. Přístup k takovému DAO tedy nelze koupit na otevřeném trhu.

### Členství na základě reputace {#reputation-based-membership}

Reputace je důkazem účasti a poskytuje hlasovací práva v DAO. Na rozdíl od tokenových či podílových členství, organizace DAO založené na reputaci nepřevádějí vlastnictví na přispěvatele. Reputaci nelze koupit, převést či delegovat; členové DAO si ji musí získat prostřednictvím účasti. Hlasování na blockchainu je veřejně dostupné a budoucí členové mohou svobodně předložit návrhy na vstup do DAO a požádat o získání reputace a tokenů jako odměnu za své příspěvky.

_Obvykle se používá pro decentralizovaný vývoj a správu protokolů a [dapps](/glossary/#dapp), ale dobře se hodí i pro různé organizace, jako jsou charity, pracovní družstva, investiční kluby atd._

#### Známý příklad {#reputation-example}

[DXdao](https://DXdao.eth.limo) – DXdao byl globální suverénní kolektiv, který od roku 2019 budoval a spravoval decentralizované protokoly a aplikace. Využívalo správu založenou na reputaci a [holografický konsensus](/glossary/#holographic-consensus) ke koordinaci a správě prostředků, což znamenalo, že si nikdo nemohl koupit vliv na jeho budoucnost nebo správu.

## Připojit se k DAO / založit DAO {#join-start-a-dao}

### Připojit se k DAO {#join-a-dao}

- [Komunitní DAO na Ethereu](/community/get-involved/#decentralized-autonomous-organizations-daos)
- [Seznam DAO na DAOHaus](https://app.daohaus.club/explore)
- [Seznam DAO na Tally.xyz](https://www.tally.xyz/explore)
- [Seznam DAO na DeGov.AI](https://apps.degov.ai/)

### Založit DAO {#start-a-dao}

- [Svolejte DAO s DAOHaus](https://app.daohaus.club/summon)
- [Založte Governor DAO s Tally](https://www.tally.xyz/get-started)
- [Vytvořte DAO na platformě Aragon](https://aragon.org/product)
- [Založte kolonii](https://colony.io/)
- [Vytvořte DAO s holografickým konsensem od DAOstacku](https://alchemy.daostack.io/daos/create)
- [Spusťte DAO pomocí DeGov Launcheru](https://docs.degov.ai/integration/deploy)

## Další čtení {#further-reading}

### Články o DAO {#dao-articles}

- [Co je to DAO?](https://aragon.org/dao) – [Aragon](https://aragon.org/)
- [House of DAOs](https://wiki.metagame.wtf/docs/great-houses/house-of-daos) – [Metagame](https://wiki.metagame.wtf/)
- [Co je DAO a k čemu slouží?](https://daohaus.substack.com/p/-what-is-a-dao-and-what-is-it-for) – [DAOhaus](https://daohaus.club/)
- [Jak založit digitální komunitu na bázi DAO](https://daohaus.substack.com/p/four-and-a-half-steps-to-start-a) – [DAOhaus](https://daohaus.club/)
- [Co je to DAO?](https://coinmarketcap.com/alexandria/article/what-is-a-dao) – [Coinmarketcap](https://coinmarketcap.com)
- [Co je to holografický konsensus?](https://medium.com/daostack/holographic-consensus-part-1-116a73ba1e1c) - [DAOstack](https://daostack.io/)
- [DAO nejsou korporace: kde na decentralizaci v autonomních organizacích záleží](https://vitalik.eth.limo/general/2022/09/20/daos.html) od Vitalika
- [DAO, DAC, DA a další: Neúplný terminologický průvodce](https://blog.ethereum.org/2014/05/06/daos-dacs-das-and-more-an-incomplete-terminology-guide) - [Blog Etherea](https://blog.ethereum.org)

### Videa {#videos}

- [Co je DAO v kryptoměnách?](https://youtu.be/KHm0uUPqmVE)
- [Může DAO postavit město?](https://www.ted.com/talks/scott_fitsimones_could_a_dao_build_the_next_great_city) – [TED](https://www.ted.com/)

<Divider />

<QuizWidget quizKey="daos" />
