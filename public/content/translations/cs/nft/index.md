---
title: "Nezaměnitelné tokeny (NFT)"
metaTitle: "Co jsou NFTéčka? | Výhody a využití"
description: "Přehled NFT na Ethereu"
lang: cs
template: use-cases
emoji: ":frame_with_picture:"
sidebarDepth: 2
image: /images/infrastructure_transparent.png
alt: "Logo Eth zobrazené prostřednictvím hologramu."
summaryPoint1: "Způsob, jak reprezentovat cokoliv unikátního jako majetek založený na Ethereu."
summaryPoint2: "NFT dávají tvůrcům obsahu větší moc než kdykoliv předtím."
summaryPoint3: "Běží na chytrých kontraktech na blockchainu Ethereum."
---

## Co jsou NFTéčka? {#what-are-nfts}

NFT jsou tokeny, které jsou **individuálně jedinečné**. Každé NFT má jiné vlastnosti (nezaměnitelné) a je prokazatelně vzácné. V tom se liší od tokenů, jako je [ETH](/glossary/#ether) nebo jiné tokeny založené na Ethereu, jako je USDC, kde je každý token identický a má stejné vlastnosti („zaměnitelné“). Obdobně jě vám jedno, kterou konkrétní dolarovou bankovku (nebo ETH) máte v peněžence, protože všechny jsou totožné a mají stejnou hodnotu. Vám však _záleží_ na tom, které konkrétní NFT vlastníte, protože všechna mají individuální vlastnosti, které je odlišují od ostatních („nezaměnitelné“).

Jedinečnost každého NFT umožňuje tokenizaci věcí, jako je umění, sběratelské předměty nebo dokonce nemovitosti, kde jedno konkrétní unikátní NFT představuje jednu konkrétní unikátní položku existující v reálném nebo digitálnm světě. Vlastnictví aktiva je veřejně ověřitelné na [blockchainu](/glossary/#blockchain) Etherea.

<YouTube id="Xdkkux6OxfM" />

## Internet aktiv {#internet-of-assets}

NFT a Ethereum řeší některé problémy, které dnes na internetu existují. S postupující digitalizací je třeba replikovat vlastnosti fyzických předmětů, jako je vzácnost, jedinečnost a důkaz vlastnictví a to bez dohledu nebo řízení centrální organizace. Pomocí NFT můžete například vlastnit mp3 soubor napříč všemi aplikacemi běžící na Ethereu a nemusíte být odkázáni na jednu specifickou hudební aplikaci jako je Spotify nebo Apple Music. Můžete vlastnit jméno na sociálních sítích, které můžete prodat nebo směnit, ale poskytovatel platformy vám ho **nemůže svévolně odebrat**.

Zde je porovnání NFT internetu a internetu, tak jak ho známe dnes...

### Porovnání {#nft-comparison}

| NFT internet                                                                                                                                                                      | Dnešní internet                                                                                                                                                                 |
| --------------------------------------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------------------------------- |
| **Svá aktiva vlastníte vy!** Pouze vy je můžete prodat nebo směnit.                                                                                               | **Aktivum si pronajímáte** od nějaké organizace a ta vám ho může odebrat.                                                                                       |
| NFT jsou **digitálně unikátní**, žádná dvě NFT nejsou stejná.                                                                                                     | **Kopii často nelze odlišit** od originálu.                                                                                                                     |
| Vlastnictví NFT je uloženo na blockchainu, aby si ho kdokoli mohl **veřejně ověřit**.                                                                             | Přístup k záznamům o vlastnictví digitálních položek je **kontrolován institucemi** – musíte se spolehnout na jejich slovo.                                     |
| NFT jsou [chytré kontrakty](/glossary/#smart-contract) na Ethereu. To znamená, že je **lze snadno použít v jiných chytrých kontraktech** a aplikacích na Ethereu! | Společnosti s digitálními položkami obvykle **vyžadují vlastní infrastrukturu typu "zahrada za zdí"**.                                                          |
| Tvůrci obsahu **mohou prodávat svá díla kdekoli** a mají přístup na globální trh.                                                                                 | Tvůrci spoléhají na infrastrukturu a distribuci platforem, které využívají. Tyto často podléhají podmínkám použití a **geografickým omezením**. |
| Tvůrci NFT si **mohou ponechat vlastnická práva** ke svému vlastnímu dílu a naprogramovat licenční poplatky přímo do NFT kontraktu.                               | Platformy, jako jsou **streamovací služby, si ponechávají většinu zisku z prodejů**.                                                                            |

## K čemu se NFT používají? {#nft-use-cases}

NFT se používají pro spoustu věcí, mezi které patří:

- důkaz, že jste se zúčastnili nějaké události
- certifikát o absolvování kurzu
- potvrzení vlastnictví položek do počítačových her
- digitální umění
- tokenizace aktiv v reálném světě
- prokázání vaší online identity
- nastavení přístupu k obsahu
- prodej vstupenek
- decentralizované názvy internetových domén
- kolaterál v [decentralizovaných financích](/glossary/#defi)

Možná jste umělec, který chce zveřejnit svou práci pomocí NFT, aniž by ztratil kontrolu a přišel o své zisky kvůli prostředníkům. Můžete vytvořit nový kontrakt a zadat počet NFT, jejich vlastnosti a přidat odkaz na konkrétní umělecké dílo. Jako umělec **můžete do chytrého kontraktu naprogramovat licenční poplatky**, které by vám měly být vypláceny (např. převod 5 % z prodejní ceny majiteli kontraktu při každém převodu NFT). Můžete také vždy prokázat, že jste NFT vytvořili, protože vlastníte [peněženku](/glossary/#wallet), která kontrakt nasadila. Vaši kupující mohou snadno prokázat, že vlastní **autentické NFT** z vaší sbírky, protože [adresa](/glossary/#address) jejich peněženky je spojena s tokenem ve vašem chytrém kontraktu. Mohou jej používat v celém ekosystému Etherea a jsou si jisti jeho pravostí.

<Alert variant="update" className="mt-8">
<AlertEmoji text=":eyes:"/>
<AlertContent className="justify-between flex-row items-center">
  <div>Prozkoumejte, kupte nebo si vytvořte vlastní NFT umění...
</div>
  <ButtonLink href="/apps/categories/collectibles">
    Prozkoumat NFT umění
  </ButtonLink>
</AlertContent>
</Alert>

Nebo si představte vstupenku na sportovní událost. Stejně jako si **organizátor události může vybrat, kolik vstupenek prodá**, může tvůrce NFT rozhodnout, kolik replik existuje. Někdy se jedná o přesné kopie, jako je 5 000 všeobecných vstupenek. Někdy je vytvořených několik NFT, která jsou velmi podobná, ale každé mírně odlišné, jako například vstupenka s přiděleným sedadlem. Ty lze kupovat a prodávat peer-to-peer bez placení prodejcům vstupenek a kupující se vždy může ujistit o pravosti vstupenky pomocí kontroly adresy kontraktu.

Na ethereum.org se **NFT používají k prokázání, že lidé smysluplně přispěli** do našeho repozitáře na GitHubu (naprogramovali web, napsali nebo upravili článek...), přeložili náš obsah nebo se zúčastnili našich komunitních hovorů, a dokonce máme i vlastní název domény NFT. Pokud přispějete na ethereum.org, můžete získat [POAP](/glossary/#poap) NFT. Některé krypto meetupy používají POAPy jako vstupenky. [Více o přispívání](/contributing/#poap).

![ethereum.org POAP](./poap.png)

Tento web má také alternativní název domény využívající NFT, **ethereum.eth**. Naše adresa `.org` je centrálně spravována poskytovatelem systému doménových jmen (DNS), zatímco ethereum`.eth` je registrována na Ethereu prostřednictvím Ethereum Name Service (ENS). A je vlastněná a ovládaná námi. [Zkontrolujte náš záznam ENS](https://app.ens.domains/name/ethereum.eth)

[Více o ENS](https://app.ens.domains)

<Divider />

## Jak fungují NFT? {#how-nfts-work}

Stejně jako kterékoliv digitální předměty na Ethereum blockchainu jsou NFT vytvářeny skrze speciální počítačový program založený na Ethereu s názvem „chytrý kontrakt“. Tyto kontrakty se řídí určitými pravidly, jako jsou standardy [ERC-721](/glossary/#erc-721) nebo [ERC-1155](/glossary/#erc-1155), které určují, co kontrakt může dělat.

Chytrý kontrakt NFT může dělat několik klíčových věcí:

- **Vytváření NFT:** Může vytvářet nová NFT.
- **Přiřazování vlastnictví:** Sleduje, kdo vlastní které NFT, tím, že je propojuje s konkrétními adresami na Ethereu.
- **Přiřazení ID každému NFT:** Každé NFT má číslo, které ho činí jedinečným. Navíc bývají u NFT většinou přiřazeny nějaké informace (metadata), které popisují, co dané NFT reprezentuje.

Když někdo "vytvoří" nebo "vytěží" nějaké NFT, tak prakticky říkají chytrému kontraktu, aby mu předal vlastnictví daného NFT. Tato informace je bezpečně a veřejně uložena na blockchainu.

Tvůrce kontraktu může navíc přidat další pravidla. Může nastavit kolik má být daného NFT vytvořeno nebo může rozhodnout, že dostane malý autorský poplatek, kdykoliv NFT změní svého majitele.

### Bezpečnost NFT {#nft-security}

Bezpečnost Etherea pochází z [důkazu podílem](/glossary/#pos). Systém je navržen tak, aby ekonomicky bránil zlovolným akcím, takže Ethereum je chráněno proti neoprávněným zásahům. To je to, co umožňuje NFT fungovat. Jakmile se [blok](/glossary/#block) obsahující vaši transakci NFT stane [finalizovaným](/glossary/#finality), stálo by útočníka miliony ETH, kdyby ho chtěl změnit. Každý, kdo používá Ethereum software, by byl okamžitě schopen odhalit nepoctivé a nedovolené zásahy týkající se NFT a záškodník by byl ekonomicky penalizován a vykázán.

Bezpečnostní otázky týkající se NFT se nejčastěji týkají podvodů s phishingem, zranitelnosti chytrých kontraktů nebo uživatelské chyby (jako je neúmyslné odhalení privátního klíče). Dobrá ochrana peněženky je tedy pro majitele NFT klíčovou.

<ButtonLink href="/security/">
  Více o bezpečnosti
</ButtonLink>

## Další čtení {#further-reading}

- [Průvodce NFT pro začátečníky](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, leden 2020_
- [Etherscan NFT tracker](https://etherscan.io/nft-top-contracts)
- [Blockscout NFT tracker](https://eth.blockscout.com/tokens?type=ERC-721,ERC-1155,ERC-404)
- [Tokenový standard ERC-721](/developers/docs/standards/tokens/erc-721/)
- [Tokenový standard ERC-1155](/developers/docs/standards/tokens/erc-1155/)
- [Populární NFT aplikace a nástroje](https://www.ethereum-ecosystem.com/blockchains/ethereum/nfts)

## Další zdroje {#other-resources}

- [NFTScan](https://nftscan.com/)

<Divider />

<QuizWidget quizKey="nfts" />
