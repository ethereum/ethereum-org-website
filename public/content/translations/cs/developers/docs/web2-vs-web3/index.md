---
title: Web2 vs. Web3
description:
lang: cs
---

Web2 odkazuje na verzi internetu, kterou většina z nás zná z dnešních dní. Je to internet, kde dominují společnosti, které poskytují služby výměnou za vaše osobní údaje. Web3, v kontextu Etherea, odkazuje na decentralizované aplikace, které jsou spuštěny na blockchainu. Jsou to aplikace, které může využívat kdokoliv, aniž by musel monetizovat své osobní údaje.

Hledáte lepší zdroj pro začátečníky? Podívejte se na náš [úvod do web3](/web3/).

## Výhody Web3 {#web3-benefits}

Většina vývojářů Web3 se rozhodlo vytvářet dappky z důvodu inherentní decentralizace Etherea:

- Každý, kdo je na síti, má povolení tuto službu používat – jinými slovy, není potřeba žádné povolení.
- Nikdo vás nemůže zablokovat nebo vám odepřít přístup ke službě.
- Platby jsou integrované prostřednictvím nativního tokenu, etheru (ETH).
- Ethereum je Turingovsky úplné, což znamená, že na něm můžete naprogramovat prakticky cokoli.

## Praktické srovnání {#practical-comparisons}

| Web2                                                                                                  | Web3                                                                                                                 |
| ----------------------------------------------------------------------------------------------------- | -------------------------------------------------------------------------------------------------------------------- |
| Twitter může cenzurovat jakýkoliv účet nebo tweet.                                                    | Tweety ve Web3 by byly necenzurovatelné, protože je taková síť decentralizovaná.                                     |
| Platební služba se může rozhodnout, že uživatelům neumožní platby za určitý typ práce.                | Platební aplikace na Web3 nevyžadují osobní údaje a nemohou zabránit žádným platbám.                                 |
| Servery pro aplikace založené na tvorbě obsahu by mohly přestat fungovat a ovlivnit příjmy uživatelů. | Servery Web3 nemohou přestat fungovat – jako svůj backend používají Ethereum, decentralizovanou síť tisíců počítačů. |

To neznamená, že všechny služby musí být převedeny na dappky. Tyto příklady pouze ilustrují hlavní rozdíly mezi službami Web2 a Web3.

## Omezení Web3 {#web3-limitations}

Web3 má v současnosti několik omezení:

- Škálovatelnost – transakce jsou na Web3 pomalejší, protože jsou decentralizované. Změny stavu, jako je platba, musí být zpracovány uzlem a sdíleny do celé sítě.
- Uživatelská zkušenost (UX) – interakce s aplikacemi Web3 může vyžadovat extra kroky, software a edukaci. To může být překážkou masové adopce.
- Přístupnost – nedostatek integrace v moderních webových prohlížečích činí Web3 pro většinu uživatelů méně přístupným.
- Náklady – většina úspěšných dappek umísťuje na blockchain jen malé části svého kódu, protože je to drahé.

## Centralizace vs decentralizace {#centralization-vs-decentralization}

V následující tabulce jsou uvedeny některé obecné výhody a nevýhody centralizovaných a decentralizovaných digitálních sítí.

| Centralizované systémy                                                                                                                                                                                    | Decentralizované systémy                                                                                                                                                                                                          |
| --------------------------------------------------------------------------------------------------------------------------------------------------------------------------------------------------------- | --------------------------------------------------------------------------------------------------------------------------------------------------------------------------------------------------------------------------------- |
| Nízký síťový průměr (všichni účastníci jsou připojeni k centrální autoritě) – informace se šíří rychle, protože šíření zajišťuje centrální autorita s velkými výpočetními zdroji.                         | Účastníci na opačných stranách sítě mohou být vzdáleni několik spojení. Což znamená, že šíření informací z jedné strany sítě na druhou může trvat dlouho.                                                                         |
| Obvykle vyšší výkon (vyšší propustnost, spotřebovává méně celkových výpočetních zdrojů) a jednodušší implementace.                                                                                        | Obvykle nižší výkon (nižší propustnost, spotřebovává více celkových výpočetních zdrojů) a složitější implementace.                                                                                                                |
| V případě datového konfliktu je řešení jasné a snadné – konečným zdrojem pravdy je centrální autorita.                                                                                                    | Při řešení sporů je třeba spoléhat se na protokol (často složitý), pokud účastníci poskytují rozdílné informace o stavu dat, který má být synchronizován.                                                                         |
| Jediný bod selhání: Nečestní aktéři mohou potenciálně zničit síť tím, že zacílí na centrální autoritu.                                                                                                    | Jediný bod selhání neexistuje: Síť může fungovat, i když je velká část účastníků napadena nebo vyřazena.                                                                                                                          |
| Koordinace mezi účastníky sítě je mnohem jednodušší a je řízena centrální autoritou. Centrální autorita může s velmi malým odporem přinutit účastníky sítě přijmout vylepšení, aktualizace protokolu atd. | Koordinace je často obtížná, protože žádný jeden agent nemá poslední slovo v rozhodnutích na úrovni sítě, vylepšení protokolu atd. V nejhorším případě je síť náchylná k tříštění, pokud dojde k neshodám ohledně změn protokolu. |
| Centrální autorita může cenzurovat data, což může potenciálně odříznout části sítě od interakce se zbytkem sítě.                                                                                          | Cenzura je mnohem těžší, protože existuje mnoho způsobů, jak po síti sířit informace.                                                                                                                                             |
| Účast v síti je řízena centrální autoritou.                                                                                                                                                               | Kdokoli se může do sítě připojit, nejsou zde žádní „hlídači vstupu“. V ideálním případě jsou náklady na vstup do sítě velmi nízké.                                                                                                |

Poznámka: Tyto vzorce jsou obecné a nemusí platit pro každou síť. Navíc v reálném světě leží míra centralizace/decentralizace na spektru. Žádná síť není zcela centralizovaná nebo zcela decentralizovaná.

## Další informace {#further-reading}

- [Co je Web3?](/web3/) – _ethereum.org_
- [The Architecture of a Web 3.0 application](https://www.preethikasireddy.com/post/the-architecture-of-a-web-3-0-application) – _Preethi Kasireddy_
- [Význam decentralizace](https://medium.com/@VitalikButerin/the-meaning-of-decentralization-a0c92b76a274) – _6. února 2017, Vitalik Buterin_
- [Proč na decentralizaci záleží](https://medium.com/s/story/why-decentralization-matters-5e3f79f7638e) – _18. února 2018, Chris Dixon_
- [Co je Web 3.0 a proč na něm záleží](https://medium.com/fabric-ventures/what-is-web-3-0-why-it-matters-934eb07f3d2b) – _31. prosince 2019, Max Mersch a Richard Muirhead_
- [Proč potřebujeme Web 3.0](https://medium.com/@gavofyork/why-we-need-web-3-0-5da4f2bf95ab) – _12. září 2018, Gavin Wood_
