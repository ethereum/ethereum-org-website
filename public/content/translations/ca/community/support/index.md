---
title: Suport d'Ethereum
description: Aconseguiu suport en l'ecosistema Ethereum.
lang: ca
---

# Suport d'Ethereum {#support}

## Suport oficial d'Ethereum {#official-support}

Esteu buscant el suport oficial d'Ethereum? La primera cosa que heu de saber és que Ethereum és descentralitzat. Això vol dir que Ethereum no pertany a cap persona, entitat o organització central i, per aquest motiu, no existeix cap canal de suport oficial.

Entendre la realitat descentralitzada d'Ethereum és vital, ja que qualsevol que afirmi ser el suport oficial d'Ethereum probablement us estarà intentant estafar! La millor forma de protegir-se contra els estafadors és educant-se un mateix i prendre proteccions de forma segura.

<DocLink href="/security/">
  Seguretat i prevenció d'estafes a Ethereum
</DocLink>

<DocLink href="/learn/">
  Apreneu sobre els fonaments d'Ethereum
</DocLink>

Malgrat la mancança de suport oficial, molts grups, comunitats i projectes a través de tot l'ecosistema Ethereum estan encantats per poder ajudar-vos.

## Suport amb la cartera {#wallet-support}

Teniu problemes amb la vostra cartera? La majoria de les carteres tenen equips de suport especialitzat que us poden ajudar:

- [MetaMask](https://metamask.zendesk.com/hc/)
- [Argent](https://support.argent.xyz/hc/)
- [MyEtherWallet](https://help.myetherwallet.com/)

_No és una llista exhaustiva. Necessiteu ajuda per trobar suport amb alguna cartera en especial? Uniu-vos al [discord ethereum.org](https://discord.gg/ethereum-org) i us intentarem ajudar._

Esteu buscant una cartera d'Ethereum? [Exploreu el nostre llistat de carteres d'Ethereum](/wallets/find-wallet/).

## Construir aplicacions descentralitzades {#building-support}

El procès de construcció pot ser difícil. Aquí teniu alguns espais enfocats al desenvolupament amb desenvolupadors experimentats en Ethereum que estaran encantats de poder ajudar.

- [Discord CryptoDevs](https://discord.gg/Z9TA39m8Yu)
- [Ethereum Stackexchange](https://ethereum.stackexchange.com/)
- [StackOverflow](https://stackoverflow.com/questions/tagged/web3)
- [Universitat Web3](https://www.web3.university/)

També podeu trobar documentació i guies per al desenvolupament en la nostra secció de [recursos per a desenvolupadors d'Ethereum](/developers/).

### Utilitats {#dapp-tooling}

La vostra pregunta fa referència a alguna eina, projecte o biblioteca en particular? La majoria de projectes tenen servidors de xat o fòrums dedicats a donar-vos suport.

Aquí teniu alguns exemples populars:

- [Solidity](https://gitter.im/ethereum/solidity)
- [ethers.js](https://discord.gg/6jyGVDK6Jx)
- [web3.js](https://discord.gg/GsABYQu4sC)
- [Hardhat](https://discord.gg/xtrMGhmbfZ)
- [Alchemy](http://alchemy.com/discord)

## Executar un node {#node-support}

Si esteu executant un node o un validador, aquí teniu algunes comunitats que es dediquen a ajudar-vos a començar.

- [Discord EthStaker](https://discord.gg/ethstaker)
- [Reddit d'EthStaker](https://www.reddit.com/r/ethstaker)

La majoria dels equips que construeixen clients Ethereum també tenen espais públics i dedicats, on podeu trobar suport i fer preguntes.

### Clients d'execució {#execution-clients}

- [Geth](https://discord.gg/FqDzupGyYf)
- [Nethermind](https://discord.gg/YJx3pm8z5C)
- [Besu](https://discord.gg/p8djYngzKN)
- [Erigon](https://github.com/ledgerwatch/erigon/issues)

### Clients de consens {#consensus-clients}

- [Prysm](https://discord.gg/prysmaticlabs)
- [Nimbus](https://discord.gg/nSmEH3qgFv)
- [Lighthouse](https://discord.gg/cyAszAh)
- [Teku](https://discord.gg/7hPv2T6)
- [Lodestar](https://discord.gg/aMxzVcr)

També podeu [aprendre com executar un node aquí](/developers/docs/nodes-and-clients/run-a-node/).

## Preguntes freqüents {#faq}

### He enviat ETH a la cartera equivocada {#wrong-wallet}

En Ethereum les transaccions ja enviades són irreversibles. Malauradament, si heu enviat ETH a la cartera equivocada, no hi ha forma de recuperar aquests fons. Ethereum no pertany a cap persona, entitat o organització central, cosa que significa que ningú pot retornar transaccions. Per tant, és vital que comproveu dues vegades les vostres transaccions abans d'enviar-les.

### Com puc reclamar el meu regal d'Ethereum? {#giveaway-scam}

Els regals d'Ethereum són estafes dissenyades per robar els vostres ETH. No caigueu en la temptació d'ofertes que semblen massa bones per ser veritat; si envieu ETH a aquestes adreces de regals, no rebreu cap regal i no podreu recuperar els vostres fons.

[Més informació sobre la prevenció d'estafes](/security/#common-scams)

### La meva transacció està bloquejada {#stuck-transaction}

Les transaccions en Ethereum, de vegades, poden restar bloquejades si heu enviat una tarifa de transacció més baixa de la requerida a causa de la demanda de la xarxa. Moltes carteres donen l'opció de reenviar la mateixa transacció amb una tarifa de transacció més alta per a permetre que la transacció sigui processada. D'altra banda, podeu cancel·lar una transacció pendent enviant una transacció a la vostra adreça i utilitzant el mateix codi d'un sòl ús que la transacció pendent.

[Com accelerar o cancel·lar una transacció pendent en MetaMask](https://metamask.zendesk.com/hc/en-us/articles/360015489251-How-to-speed-up-or-cancel-a-pending-transaction)

[Com cancel·lar transaccions pendents en Ethereum](https://info.etherscan.com/how-to-cancel-ethereum-pending-transactions/)

### Com puc minar Ethereum? {#mining-ethereum}

No recomanem comprar equipament per a la mineria si no esteu minant Ethereum actualment. Durant el segon trimestre de 2022 tindrà lloc [la fusió](/roadmap/merge/): canviarem Ethereum de la prova de treball a la prova de participació. Aquest canvi significa que minar Ethereum ja no serà possible.
