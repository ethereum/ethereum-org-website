---
title: Nezamenjivi tokeni (NFT)
description: Pregled NFT-ova na Etherium-u
lang: sr
template: use-cases
emoji: ":frame_with_picture:"
sidebarDepth: 2
image: /images/infrastructure_transparent.png
alt: Logo Eth-a prikazan pomoću holograma.
summaryPoint1: Način da se bilo šta jedinstveno prikaže kao sredstvo zasnovano na Etherium-u.
summaryPoint2: NFT-ovi daju više moći kreatorima sadržaja nego ikada ranije.
summaryPoint3: Pokreću ih pametni ugovori na Etherium-ovom lancu blokova.
---

## Šta su NFT-ovi? {#what-are-nfts}

NFT-ovi su tokeni koji su **jedinstveni**. Svaki NFT ima drugačije karakteristike (nezamenjiv je) i ograničeno je dostupan. Ovo se razlikuje od tokena, kao što je [ETH](/glossary/#ether), ili drugih tokena zasnovanih na Ethereum-u, kao što je USDC, gde je svaki token identičan i ima ista svojstva („zamenjivo“). Ne zanima vas koji dolar (ili ETH) imate u novčaniku, zato što je svaki isti i vredi isto. Ipak, veoma je bitno koji NFT posedujete zato što svaki ima svoje karakteristike koje ga razlikuju od drugih ("nezamenljivi su").

Jedinstvenost svakog NFT-ja omogućava tokenizaciju stvari poput umetnosti, kolekcionarskih predmeta ili čak nekretnina, gde jedan određeni jedinstveni NFT predstavlja određenu jedinstvenu stvar iz stvarnog sveta ili digitalni predmet. Vlasništvo nad sredstvom se javno može proveriti na Ethereum [lancu blokova](/glossary/#blockchain).

<YouTube id="Xdkkux6OxfM" />

## Internet imovine {#internet-of-assets}

NFT-ijevi i Ethereum rešavaju neke od problema koji postoje na Internetu. Kako sve postaje sve više digitalno, postoji potreba da se i karakteristike fizičkih proizvoda, kao što su ograničena dostupnost, jedinstvenost i dokaz o vlasništvu, repliciraju u digitalni svet tako da ne bude pod kontrolom centralizovane organizacije. Tako vam, na primer, NFT omogućava da posedujete muzičku mp3 datoteku u svim aplikacijama zasnovanim na Ethereum-u, a da pritom niste ograničeni na specifičnu muzičku aplikaciju neke kompanije, kao što je Spotify ili Apple Music. Možete posedovati nalog na društvenim mrežama koji možete prodati ili zameniti, a koji **vam ne može proizvoljno oduzeti** pružalac platforme.

Evo kako se internet NFT-ova razlikuje od interneta koji većina nas koristi danas...

### Poređenje {#nft-comparison}

| Internet NFT-ova                                                                                                                                                                     | Internet današnjice                                                                                                                                   |
| ------------------------------------------------------------------------------------------------------------------------------------------------------------------------------------ | ----------------------------------------------------------------------------------------------------------------------------------------------------- |
| **Vi ste vlasnik svojih sredstava!** Samo vi ih možete prodati ili zameniti.                                                                                                         | **Iznajmili ste imovinu** od neke organizacije i može vam biti oduzeta.                                                                               |
| NFT-ovi su **digitalno jedinstveni**, ne postoje dva ista.                                                                                                                           | **Kopija uglavnom ne može da se razlikuje** od originala.                                                                                             |
| Vlasništvo nad NFT-om je upisano na lancu blokova i svako **može javno to da utvrdi**.                                                                                               | Pristupom zapisima o vlasništvu nad digitalnim stavkama **upravlja institucija** – morate im verovati na reč.                                         |
| NFT-ovi su [pametni ugovori](/glossary/#smart-contract) na Ethereum-u. Ovo znači da ih možete **jednostavno koristiti u okviru drugih pametnih ugovora** i aplikacija na Ethereum-u! | Kompanije sa digitalnim stavkama uglavnom **zahtevaju svoju sopstvenu „zatvorenu“ infrastrukturu**.                                                   |
| Kreatori **sadržaja mogu da prodaju svoj rad bilo gde** i imaju pristup svetskom tržištu.                                                                                            | Kreatori se oslanjaju na infrastrukturu i distribuciju platforme koju koriste. Često su podložni uslovima korišćenja i **geografskim ograničenjima**. |
| Kreatori NFT-ova **mogu da zadrže prava vlasništva** nad svojim delom i da direktno programiraju autorske naknade u NFT ugovor.                                                      | Platforme, kao što su one za **strimovanje muzike, zadržavaju većinu profita od prodaje**.                                                            |

## Za šta se NFT koristi? {#nft-use-cases}

NFT-ovi se koriste u mnoge svrhe, uključujući:

- Dokaz da ste prisustvovali nekom događaju
- Sertifikat da ste završili neki kurs
- Predmeti koji se mogu posedovati u igrama
- Digitalna umetnost
- Tokenizacija predmeta iz fizičkog sveta
- Dokaz o onlajn identitetu
- Ograničavanje pristupa sadržaju
- Prodaja karata
- Decentralizovani Internet nazivi domena
- Sredstvo obezbeđenja u [decentralizovanim finansijama](/glossary/#defi)

Možda ste umetnik koji želi da podeli svoj rad koristeći NFT-ove, bez gubljenja kontrole i žrtvovanja profita u korist posrednika. Možete kreirati novi ugovor i tačno odrediti broj NFT-ova, njihove karakteristike i link ka određenom umetničkom delu. Kao umetnik, **u pametni ugovor možete da programirate autorske naknade ** koje treba da vam se isplate (na primer, preneti 5% od prodajne cene vlasniku ugovora svaki put kada se NFT prenese). Takođe, uvek možete dokazati da ste vi kreirali NFT jer posedujete [novčanik](/glossary/#wallet) koji je sproveo ugovor. Kupci mogu jednostavno da dokažu vlasništvo nad **jedinstvenim NFT-om** iz vaše kolekcije zato što je njihova [adresa](/glossary/#address) novčanika povezana sa tokenom u pametnom ugovoru. Mogu da koriste taj NFT u Ethereum ekosistemu sa uverenjem u njegovu autentičnost.

<InfoBanner shouldSpaceBetween emoji=":eyes:" mt="8">
  <div>Istražite, kupite ili kreirajte vlastitu NFT umetninu/kolikcionarske predmete...</div>
  <ButtonLink href="/dapps/?category=collectibles#explore">
    Istražite umetnite u obliku NFT-ova
  </ButtonLink>
</InfoBanner>

Ili zamislite ulaznicu za neki sportski događaj. Kao što **organizator nekog događaja može da izabere koliko karata će prodati**, isto tako i tvorac NFT-ova može da odluči koliko kopija će postojati. Ponekad su to identične kopije, kao što je na primer 5000 karata za slobodan ulaz. Ponekad je izrađeno nekoliko vrlo sličnih, ali ipak malo različitih, na primer karte koje imaju određen broj stolice za sedenje. One mogu biti kupljene i prodate direktno bez plaćanja posredniku za ulaznice, a kupac uvek može biti siguran u autentičnost ulaznice proverom adrese ugovora.

Na ethereum.org, **NFT-ovi se koriste da bi pokazali da su ljudi značajno doprineli** našem Github spremištu (programirali su veb-lokaciju, napisali ili izmenili članak...), preveli naš sadržaj ili prisustvovali našim zajedničkim pozivima, a imamo čak i svoj naziv NFT domena. Ukoliko doprinesete ethereum.org, možete preuzeti svoj [POAP](/glossary/#poap) NFT. Neki kripto događaji su koristili POAP kao ulaznice. [Više o doprinosu](/contributing/#poap).

![ethereum.org POAP](./poap.png)

Ovaj sajt takođe ima alternativni naziv domena u vidu NFT-ova, **ethereum.eth**. Našom adresom sa `.org` ekstenzijom centralno upravlja pružalac sistema za imena domena (DNS), dok je ethereum`.eth` registrovan na Ethereum putem usluge Ethereum Name Service (ENS). I on je u našem vlasništvu i njime upravljamo mi. [Proverite naš ENS zapis](https://app.ens.domains/name/ethereum.eth)

[Više o ENS-u](https://app.ens.domains)

<Divider />

## Kako NFT-ovi funkcionišu? {#how-nfts-work}

NFT-ovi, kao i sve ostale digitalne stavke na Ethereum lancu blokova, kreiraju se putem posebnog računarskog programa baziranog na Ethereum-u koji se zove „pametni ugovor”. Ovi ugovori slede određena pravila, poput standarda [ERC-721](/glossary/#erc-721) ili [ERC-1155](/glossary/#erc-1155), koji određuju šta ugovor može da uradi.

NFT pametni ugovori mogu uraditi nekoliko ključnih stvari:

- **Kreiranje NFT-ova:** može da kreira nove NFT-ove.
- **Dodeljivanje vlasništva:** prati ko poseduje koje NFT-ove tako što ih povezuje sa specifičnim Ethereum adresama.
- **Dodeljivanje identifikacionog broja svakom NFT-u:** svaki NFT ima broj koji ga čini jedinstvenim. Pored toga, uz NFT su obično priložene neke informacije (metapodaci), koje opisuje šta on predstavlja.

Kada neko „kreira“ ili „izda“ NFT, oni u suštini govore pametnom ugovoru da im dodeli vlasništvo nad određenim NFT-om. Ove informacije su sigurno i javno uskladištene na lancu blokova.

Pored toga, kreator ugovora može dodati dodatna pravila. Mogu ograničiti koliko određenih NFT-ova može biti kreirano ili odlučiti da dobiju malu naknadu za autorska prava svaki put kada NFT promeni vlasnika.

### Bezbednost u pogledu NFT-ova {#nft-security}

Bezbednost Ethereum-a dolazi od [dokaza o ulogu](/glossary/#pos). Sistem je projektovan tako da ekonomski demotiviše zlonamerne radnje, čime se Ethereum čini otpornim na manipulacije. To čini NFT-ove mogućim. Jednom kada se [blok](/glossary/#block) koji sadrži vašu NFT transakciju [finalizira](/glossary/#finality), napadača bi koštalo na milione ETH da to promeni. Bilo ko ko pokreće Ethereum softver odmah bi mogao da otkrije nepošteno manipulisanje NFT-om, a zlonamerni akter bi bio ekonomski kažnjen i izbačen.

Problemi bezbednosti NFT-ova su uglavnom povezani sa fišingom, ranjivošću pametnih ugovora ili korisničkim greškama (kao što je nenamerno izlaganje privatnih ključeva), čineći sigurnost novčanika ključnom za vlasnike NFT-ova.

<ButtonLink href="/security/">
  Više o bezbednosti
</ButtonLink>

## Dodatna literatura {#further-reading}

- [Vodič za početnike u NFT-u](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _ Linda Šej, januar 2020._
- [Tragač EtherscanNFT](https://etherscan.io/nft-top-contracts)
- [Standard za tokene ERC-721](/developers/docs/standards/tokens/erc-721/)
- [Standard za tokene ERC-1155](/developers/docs/standards/tokens/erc-1155/)
- [Popularne NFT aplikacije i alati](https://www.ethereum-ecosystem.com/blockchains/ethereum/nfts)

## Ostali resursi {#other-resources}

- [NFTScan](https://nftscan.com/)

<Divider />

<QuizWidget quizKey="nfts" />
