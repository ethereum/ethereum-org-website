---
title: Decentralizovane finansije (DeFi)
description: Pregled decentralizovanih finansija na mreži Ethereum
lang: sr
template: use-cases
emoji: ":money_with_wings:"
image: /images/use-cases/defi.png
alt: Logo Eth-a napravljen od lego kocki.
sidebarDepth: 2
summaryPoint1: Globalna, otvorena alternativa u odnosu na trenutni finansijski sistem.
summaryPoint2: Proizvodi koji vam omogućavaju da pozajmljujete, štedite, investirate, trgujete i još mnogo toga.
summaryPoint3: Zasnovano na tehnologiji otvorenog koda kojom svako može da programira.
---

DeFi (decentralizovane finansije) prestavljaju otvoren i globalan finansijski sistem napravljen za Internet doba – kao alternativa sistemu koji je nejasan, čvrsto kontrolisan i koji održavaju zastarela infrastruktura i procesi. Pruža vidljivost i kontrolu nad vašim novcem. Daje pristup globalnim tržištima i alternative u odnosu na lokalne valute i bankarski sistem. Proizvodi decentralizovanih finansija otvaraju finansijske usluge svakome ko ima internet vezu i uglavnom su u vlasništvu njihovih korisnika koji ih održavaju. Do sada su kriptovalute u vrednosti na desetine milijardi dolara putovale kroz aplikacije decentralizovanih finansija i taj iznos raste svakog dana.

## Šta su decentralizovane finansije? {#what-is-defi}

Decentralizovane finansije predstavljaju zbirni termin za finansijske proizvode i usluge koji su dostupni svakome ko koristi Ethereum – dakle, svakome ko ima internet vezu. Pomoću decentralizovanih finansija, tržišta su uvek otvorena i nema centralnih organa koji mogu da blokiraju plaćanja ili da uskrate pristup bilo čemu. Usluge koje su ranije bile spore i u opasnosti od ljudske greške automatske su i sigurnije sada kada njima upravlja kod koji svako može da pregleda i prouči.

Došlo je do procvata kripto-ekonomije, u kojoj možete davati na zajam, pozajmljivati, dugoročno/kratkoročno, zarađivati kamatu i još mnogo toga. Argentinci koji poznaju kriptovalute su iskoristili decentralizovane finansije da bi se sačuvali od razorne inflacije. Kompanije su počele da isplaćuju plate zaposlenim u stvarnom vremenu. Neki ljudi su čak uzimali i isplaćivali milionske pozajmice u dolarima bez potrebe za bilo kakvom ličnom identifikacijom.

<YouTube id="H-O3r2YMWJ4" />

## Decentralizovane finansije nasuprot tradicionalnim finansijama {#defi-vs-tradfi}

Jedan od najboljih načina da se vidi potencijal decentralizovanih finansija jeste razumevanje problema koji postoje danas.

- Neke osobe nemaju pristup pravljenju računa u banci ili korišćenju finansijskih usluga.
- Nedostatak pristupa finansijskim uslugama može sprečiti da osobe budu zapošljive.
- Finansijske usluge mogu da blokiraju isplatu zarade.
- Skriveni troškovi finansijskih usluga su i vaši podaci o ličnosti.
- Vlade i centralizovane institucije mogu zatvoriti tržišta ako to požele.
- Vreme za trgovanje često je ograničeno na tradicionalne radno vreme u određenoj vremenskoj zoni.
- Transfer novca može da potraje danima u zavisnosti od internih ljudskih procesa.
- Postoje premije za finansijske usluge jer posredničke institucije moraju uzeti svoj deo.

### Poređenje {#defi-comparison}

| Decentralizovane finansije                                                                                       | Tradicionalne finansije                                                                                                                         |
| ---------------------------------------------------------------------------------------------------------------- | ----------------------------------------------------------------------------------------------------------------------------------------------- |
| Vi čuvate svoj novac.                                                                                            | Vaš novac čuvaju kompanije.                                                                                                                     |
| Vi kontrolišete kuda vaš novac ide i kako se troši.                                                              | Morate da verujete kompanijama da neće loše upravljati vašim novcem, npr. pozajmljivati rizičnim zajmoprimcima.                                 |
| Transferi sredstava se dešavaju u minutima.                                                                      | Uplate mogu da se obrađuju danima zbog ručne obrade.                                                                                            |
| Aktivnost transakcije je pseudonimizovana.                                                                       | Finansijska aktivnost je usko povezana sa vašim identitetom.                                                                                    |
| Decentralizovane finansije su otvorene za svakoga.                                                               | Morate da se prijavite da biste koristili finansijske usluge.                                                                                   |
| Tržišta su uvek otvorena.                                                                                        | Tržišta se zatvaraju zato što je zaposlenima potrebna pauza.                                                                                    |
| Izgrađene su na transparentnosti – svako može da pogleda podatke proizvoda i da istraži kako sistem funkcioniše. | Finansijske institucije su zatvorene knjige: ne možete da tražite da vidite istoriju njihovih pozajmica, podatke o upravljanju sredstvima i sl. |

<ButtonLink href="/dapps/?category=finance#explore">
  Istražite aplikacije decentralizovanih finansija
</ButtonLink>

## Sve je počelo od valute Bitcoin… {#bitcoin}

Bitcoin je na mnoge načine bio prva aplikacija decentralizovanih finansija. Bitcoin omogućava da zaista imate vlasništvo i kontrolu nad sredstvima i da ih šaljete bilo gde u svetu. To radi tako što omogućava velikom broju ljudi, koji ne veruju jedni drugima, da se dogovore o bazi naloga bez potrebe za pouzdanim posrednikom. Bitcoin je otvoren za svakoga i niko nema ovlašćenje da menja njegova pravila. Pravila valute Bitcoin, kao što su njegova retkost i otvorenost, zapisana su u tehnologiji. Nije kao tradicionalne finansije u kojima vlade mogu da štampaju novac koji devalvira vrednost ušteđevine i kompanije mogu da zatvore tržišta.

Ethereum počiva na tome. Kao i Bitcoin, pravila se ne mogu promeniti za vas i svako ima pristup. Ali to takođe čini ovaj digitalni novac programabilnim, pomoću [pametnih ugovora](/glossary/#smart-contract), tako da možete ići dalje od čuvanja i slanja vrednosti.

<YouTube id="qFBYB4W2tqU" />

## Novac koji se može programirati {#programmable-money}

Ovo zvuči čudno… „Zašto bih želeo/la da programiram svoj novac?” Međutim, to je samo osnovna karakteristika tokena u mreži Ethereum. Svako može da programira logiku u plaćanja. Tako da vi možete dobijete kontrolu i sigurnost koju ima Bitcoin, zajedno sa uslugama koje pružaju finansijske institucije. To omogućava da radite stvari sa kriptovalutama koje ne možete da radite sa valutom Bitcoin, npr. da dajete pozajmice ili pozajmljujete, zakazujete plaćanja, investirate u indeksne fondove i još mnogo toga.

<InfoBanner shouldSpaceBetween emoji=":eyes:">
  <div>Istražite i isprobajte naše predloge za aplikacije decentralizovanih finansija ako ste novi u mreži Ethereum.</div>
  <ButtonLink href="/dapps/?category=finance#explore">
    Istražite aplikacije decentralizovanih finansija
  </ButtonLink>
</InfoBanner>

## Šta možete da uradite sa decentralizovanim finansijama? {#defi-use-cases}

Postoji decentralizovana alternativa većini finansijskih usluga. Ali Ethereum takođe stvara prilike za kreiranje finansijskih proizvoda koji su potpuno novi. To je lista koja stalno raste.

- [Pošaljite novac bilo gde na svetu](#send-money)
- [Šaljite novac širom sveta](#stream-money)
- [Pristup stabilnim valutama](#stablecoins)
- [Pozajmite sredstva pomoću sredstava obezbeđenja](#lending)
- [Pozajmite sredstva bez sredstava obezbeđenja](#flash-loans)
- [Započnite štednju u kriptovalutama](#saving)
- [Trgujte tokenima](#swaps)
- [Razvijajte portfolio](#investing)
- [Finansirajte svoje ideje](#crowdfunding)
- [Kupite osiguranje](#insurance)
- [Upravljajte svojim portfoliom](#aggregators)

<Divider />

### Brzo pošaljite novac bilo gde na svetu {#send-money}

Kao lanac blokova, Ethereum je projektovan za izvršavanje transakcija na bezbedan način širom sveta. Kao i Bitcoin, i Ethereum čini slanje novca širom sveta jednostavnim kao da šaljete imejl. Samo unesite [ENS ime](/glossary/#ens) primaoca (npr. bob.eth) ili njegovu adresu naloga u svoj novčanik i vaša uplata će se izvršiti u roku od nekoliko minuta (uglavnom). Da biste slali ili primali uplate, potreban vam je [novčanik](/wallets/).

<ButtonLink href="/dapps/?category=finance#explore">
  Pogledajte decentralizovane aplikacije za plaćanje
</ButtonLink>

#### Šaljite novac širom sveta… {#stream-money}

Možete slati novac i putem mreže Ethereum. To omogućava da isplatite nekome njegovu platu u sekundi, omogućavajući pristup novcu kada god mu je potreban. Ili da iznajmite nešto u sekundi kao što su skladište ili električni skuter.

I ako ne želite da emitujete ili pošaljete [ETH](/glossary/#ether) zato što njegova vrednost može da se promeni, postoje alternativne valute na Ethereum mreži: [stabilni novčići](/glossary/#stablecoin).

<Divider />

### Pristup stabilnim valutama {#stablecoins}

Nestalnost kriptovaluta je problem za mnoge finansijske proizvode i uopštenu potrošnju. Zajednica decentralizovanih finansija to je rešila uvođenjem stabilnih novčića. Njihova vrednost ostaje vezana za drugu vrednost, obično popularnu valutu kao što je dolar.

Novčići kao što su Dai ili USDC imaju vrednost koja ostaje blizu jednog dolara. To ih čini savršenim za zaradu ili maloprodaju. Mnoge osobe u Latinskoj Americi koriste stabilne novčiće da bi zaštitili svoju štednju u vremenima velike nesigurnosti njihovih državnih valuta.

<ButtonLink href="/stablecoins/">
  Više informacija o stabilnim novčićima
</ButtonLink>

<Divider />

### Pozajmljivanje {#lending}

Pozajmljivanje novca direktno od decentralizovanih pružalaca usluga može se vršiti na dva načina.

- Putem mreže peer-to-peer, što znači da zajmoprimac to čini direktno od konkretnog zajmodavca.
- Iz grupnog fonda pri čemu zajmodavci stavljaju sredstva (likvidnost) u fond iz kojeg zajmoprimci mogu da pozajme.

<ButtonLink href="/dapps/?category=finance#explore">
  Pogledajte decentalizovane aplikacije za pozajmljivanje
</ButtonLink>

Korišćenje decentralizovanih zajmodavaca ima brojne prednosti…

#### Pozajmljivanje uz privatnost {#borrowing-privacy}

Danas se davanje i primanje zajmova vrti oko pojedinaca koji su u to uključeni. Banke moraju da znaju kolike su šanse da vratite zajam pre nego što ga uzmete.

Decentralizovano davanje zajmova funkcioniše tako da nijedan učesnik ne mora da se identifikuje. Umesto toga, zajmoprimac mora da pruži sredstvo obezbeđenja koje će automatski sledovati zajmodavcu ako ne vrati zajam. Neki zajmodavci čak prihvataju [NFT-ove](/glossary/#nft) kao sredstvo obezbeđenja. NFT-ovi su ugovori za jedinstvena sredstva, poput slika. [Više o NFT-ovima](/nft/)

To omogućava da pozajmite novac bez provera kreditne sposobnosti ili predaje privatnih informacija.

#### Pristup globalnim sredstvima {#access-global-funds}

Kada koristite decentralizovanog zajmodavca, imate pristup sredstvima deponovanim širom planete, ne samo sredstvima koja se nalaze u vlasništvu vaše izabrane banke ili institucije. To pozajmice čini dostupnijim i poboljšava kamatne stope.

#### Poreska efikasnost {#tax-efficiencies}

Pozajmice mogu pružiti potrebna sredstva bez potrebe za prodajom ETH-a (što je podložno porezu). Umesto toga možete iskoristiti ETH kao sredstvo obezbeđenja za pozajmicu stabilnih novčića. Tako ćete dobiti protok novca koji vam je potreban i zadržaćete ETH. Stabilni novčići su tokeni koji su mnogo bolji kada vam je potrebna gotovina jer njihova vrednost ne fluktuira kao kod valuete ETH. [Više informacija o stabilnim novčićima](#stablecoins)

#### Brze pozajmice {#flash-loans}

Brze pozajmice su eksperimentalni oblik decentralizovanih pozajmica u kojima možete da pozajmljujete bez sredstava obezbeđenja ili pružanja bilo kakvih informacija o ličnosti.

Trenutno nisu lako dostupne netehničkim licima ali daju dobru nazkanu toga šta bi moglo da bude omogućeno svima u budućnosti.

Funkcionišu tako što se zajam uzima i isplaćuje u okviru iste transakcije. Ako se ispostavi da se ne može vratiti, transakcija će biti poništena kao da se ništa nikad nije ni dogodilo.

Koriste se uglavnom sredstva koja se drže u grupama za likvidnost (velike grupe fondova namenjenih za pozajmljivanje). Ako se ne koriste u datom trenutku, otvara se mogućnost da neko pozajmi ta sredstva, obavi posao koristeći ih i vrati pozajmicu u celosti bukvalno u istom trenutku kada i uzima pozajmicu.

To znači da se za poprilično prilagođenu transakciju mora koristiti logika. Jednostavan primer može biti kada neko koristi brzi zajam da pozajmi što više sredstava po jednoj ceni kako bi je prodao u drugoj menjačnici u kojoj je cena viša.

Tako da se u jednoj transakciji dešava sledeće:

- Pozajmite iznos od X sredstva $asset po ceni od 1 USD iz menjačnice A
- Prodate X sredstva $asset u menjačnici B za 1,10 USD
- Vratite pozajmicu menjačnici A
- Zadržite profit umanjen za proviziju za transakciju

Ako bi potražnja menjačnice B naglo opala i korisnik ne može da kupi dovoljno da pokrije izvorni zajam, transakcija bi jednostavno propala.

Da biste mogli da izvedete gornji primer u tradicionalnom finansijskom svetu, bila bi vam potrebna ogromna količina novca. Ovakve strategije za pravljenje novca dostupne su samo onima koji već imaju bogatstvo. Brzi zajmovi su primer budućnosti u kojima posedovanje novca nije nužno uslov za zaradu novca.

<ButtonLink isSecondary href="https://aave.com/flash-loans/">
  Više informacija o brzim zajmovima
</ButtonLink>

<Divider />

### Počnite da štedite u kriptovalutama {#saving}

#### Davanje zajmova {#lending}

Možete da zaradite kamatu na svojoj kripto-imovini tako što je pozajmljujete i da gledate kako vaša sredstva rastu u realnom vremenu. Trenutno su kamatne stope znatno veće nego što biste verovatno dobili u lokalnoj banci (ako imate sreće da možete da pristupite banci). Sledi primer:

- Dajte 100 Dai-ja u zajam, u vrednosti [stabilnog novčića](/stablecoins/), proizvodu poput Aave-a.
- Dobijate 100 Aave Dai-ja (aDai) što je token koji predstavlja vaš pozajmljeni Dai.
- Vaš aDai će se povećavati na osnovu kamatnih stopa i možete videti kako raste saldo u vašem novčaniku. U zavisnosti od [GPS-a](/glossary/#apr), vaš bilans novčanika će prikazivati nešto nalik na 100.1234 nakon nekoliko dana ili čak sati!
- U bilo kom trenutku možete povući određeni iznos običnih Dai-ja koji je jednak vašem saldu aDai-ja.

<ButtonLink href="/dapps/?category=finance#explore">
  Pogledajte decentralizovane aplikacije za davanje pozajmica
</ButtonLink>

#### Lutrije bez gubitaka {#no-loss-lotteries}

Lutrije bez gubitaka kao što je PoolTogether predstavljaju zabavan i inovativan način da štedite novac.

- Kupite 100 karata koristeći 100 Dai tokena.
- Dobijate 100 pIDai-ja koji predstavljaju vaših 100 karata.
- Ako se neka od vaših karata izvuče kao dobitna, vaš saldo pIDai-ja će se povećati za iznos nagradnog fonda.
- Ako ga ne osvojite, vaših 100 pIDai-ja se prebacuje na izvlačenje sledeće nedelje.
- Možete povući sredstva u Dai-ima koja su jednaka vašem saldu pIDai-ja u bilo kom trenutku.

Nagradni fond se generiše od svih kamata nastalih iz pozajmica depozita karata, kao u primeru pozajmica iznad.

<ButtonLink isSecondary href="https://pooltogether.com">
  Probajte PoolTogether
</ButtonLink>

<Divider />

### Tokeni menjačnice {#swaps}

Postoje na hiljade tokena na mreži Ethereum. Decentralizovane menjačnice (DEX) omogućuju da trgujete različitim tokenima kad god poželite. Nikada ne predajete kontrolu nad svojim sredstvima. To je kao kada koristite menjačnicu kada ste u poseti stranoj državi. Ali se verzija menjačnice za decentralizovane finansije nikad ne zatvara. Tržišta su otvorena 24/7, 365 dana godišnje i tehnologija garantuje da će tu uvek biti neko ko će prihvatiti razmenu.

Npr. ako želite da koristite lutriju bez gubitka PoolTogether (opisanu iznad), potrebni su vam tokeni kao što su Dai ili USDC. Ove decentralizovane menjačnice (DEX) omogućavaju da menjate ETH za te tokene i obrnuto kada završite sa trgovinom.

<ButtonLink href="/dapps/?category=finance#explore">
  Pogledajte menjačnice tokena
</ButtonLink>

<Divider />

### Napredna trgovina {#trading}

Postoje napredne opcije za trgovce koji žele malo više kontrole. Ograničene narudžbine, perpeticionni ugovori, trgovanje na margini i još mnogo toga su sve moguće opcije. Sa decentralizovanom trgovinom dobijate pristup globalnoj likvidnosti, tržište se nikada ne zatvara i uvek imate kontrolu nad svojim sredstvima.

Kada koristite centralizovane menjačnice morate da dostavite sredstva pre trgovanja i da verujete menjačnicu da će da vodi računa o njima. Dok su vaša sredstva deponovana, ona su u riziku jer su centralizovane menjačnice atraktivna meta za hakere.

<ButtonLink href="/dapps/?category=finance#explore">
  Pogledajte decentralizovane aplikacije o trgovanju
</ButtonLink>

<Divider />

### Razvijajte portfolio {#investing}

Na Ethereumu postoje proizvodi za upravljanje fondovima koji vam mogu pomoći da povećate vaš portfolio na osnovu strategije koju odaberete. Ovo su automatski proizvodi, otvoreni za sve i ne zahtevaju ljudskog menadžera koji uzima deo vaših profita.

Dobar primer je [DeFi Pulse Index fond (DPI)](https://defipulse.com/blog/defi-pulse-index/). Ovo je fond koji automatski rebalansira kako bi se osiguralo da vaš portfolio uvek uključuje najviše DeFi tokena prema tržišnoj kapitalizaciji. Nikada nećete morati da upravljate detaljima i možete povući sredstva iz fonda kad god poželite.

<ButtonLink href="/dapps/?category=finance#explore">
  Pogledajte decentralizovane aplikacije za investiranje
</ButtonLink>

<Divider />

### Finansirajte svoje ideje {#crowdfunding}

Ethereum je idealna platforma za masovno finansiranje (crowdfunding):

- Potencijalni finansijeri mogu biti od bilo gde — Ethereum i njegovi tokeni su otvoreni za svakoga, bilo gde u svetu.
- Sve je transparentno tako da oni koji podižu sredstva mogu dokazati koliko novca je prikupljeno. Kasnije, možete čak i da pratite kako se sredstva troše.
- Oni koji skupljaju sredstva mogu da postave automatsko refundiranje ukoliko, na primer, postoji određeni rok ili minimalni iznos nije dostignut.

<ButtonLink href="/dapps/?category=finance#explore">
  Pogledajte aplikacije za masovno finansiranje
</ButtonLink>

#### Kvadratno finansiranje {#quadratic-funding}

Ethereum je softver otvorenog koda i dosta uloženog rada do sada je finansirano od strane zajednice. Ovo je dovelo do novog načina prikupljanja sredstava: kvadratnog finansiranja. This has the potential to improve the way we fund all types of public goods in the future.

Quadratic funding makes sure that the projects that receive the most funding are those with the most unique demand. In other words, projects that stand to improve the lives of the most people. Evo kako funkcioniše:

1. Postoji određena količina sredstava za poklapanje donacija.
2. Počinje runda javnog finansiranja.
3. Ljudi mogu iskazati svoj interes za projektom doniranjem određenog novčanog iznosa.
4. Kada se runda završi, sredstva iz fonda su podeljena projektima. Oni koji imaju najviše jedinstvene potražnje dobiće najveći iznos iz fonda.

To znači da projekat A sa svojih 100 donacija u iznosu od 1 dolara može biti finansiraniji nego projekat B sa jednom donacijom od 10.000 dolara (u zavisnosti od veličine fonda).

<ButtonLink href="https://wtfisqf.com">
  Više o kvadratnom finansiranju
</ButtonLink>

<Divider />

### Osiguranje {#insurance}

Decentralizovano osiguranje pokušava da učini osiguranje jeftinijim, bržim za isplatu i transparentnijim. Sa više automatizacije, pokrivanje osiguranja je pristupačnije, a isplate se obavljaju brže. Podaci koji se koriste za odlučivanje o vašem zahtevu su potpuno transparentni.

Ethereum proizvodi, kao i bilo koji drugi softver, može imati greške i slabe tačke. Tako da sada, mnogo proizvoda za osiguranje u prostoru se fokusira na zaštitu njihovih korisnika od gubitka sredstava. Ipak, postoje projekti koji počinju razvijati osiguranja za sve što može da nas snađe. Dobar primer toga je Crop osiguranje kompanije Etherisc koje se trudi da [zaštiti male poljoprivrednike u Keniji od suše i poplave](https://blog.etherisc.com/etherisc-teams-up-with-chainlink-to-deliver-crop-insurance-in-kenya-137e433c29dc). Decentralizovano osiguranje može pružiti jeftiniju pokrivenost za poljoprivrednike koji često nisu u mogućnosti da priušte tradicionalno osiguranje.

<ButtonLink href="/dapps/?category=finance#explore">
  Pogledajte decentralizovane aplikacije za osiguranje
</ButtonLink>

<Divider />

### Agregatori i menadžeri portfolija {#aggregators}

S obzirom na toliko dešavanja trenutno, treba vam način da pratite sve svoje investicije, pozajmice i trgovanja. Postoji niz proizvoda koji vam omogućavaju da koordinišete sve svoje DeFi aktivnosti sa jednog mesta. U ovome je lepota otvorene arhitekture decentralizovanih finansija. Timovi mogu da izgrade interfejse gde, ne samo da možete videti svoj saldo na različitim proizvodima, već možete koristiti i njihove funkcije. Ovo vam možete biti korisno kako budete više istraživali decentralizovane finansije.

<ButtonLink href="/dapps/?category=finance#explore">
  Pogledajte decentralizovane aplikacije o portfolijima
</ButtonLink>

<Divider />

## Kako DeFi funkcioniše? {#how-defi-works}

DeFi koristi kriptovalute i pametne ugovore kako bi pružio usluge bez posrednika. U današnjem finansijskom svetu, finansijske institucije se ponašaju kao garancije za transakcije. Ovo daje tim institucijama ogromnu moć zato što vaš novac teče kroz njih. Plu, milijarde ljudi širom sveta ni nema pristup bankovnom računu.

U decentralizovanim finansijama, pametni ugovor zamenjuju finansijske institucije u transakciji. Pametni ugovor je tip Ethereum naloga koji može da drži sredstva i može da ih prima/refundira na osnovu određenih uslova. Niko ne može da zameni pametni ugovor jednom kada je objavljen — uvek će se pokretati tako kako je programiran.

Ugovor koji je dizajniran da dodeljuje džeparac ili mesečnu nadoknadu može biti programiran da svakog petka šalje novac sa Računa A na Račun B. I to će se dešavati samo ukoliko Račun A ima dovoljno sredstava. Niko ne može da promeni ugovor i da doda Račun C kao primaoca da ukrade sredstva.

Ugovori su takođe javni za bilo koga da ih pregleda i proveri. Ovo znači da će loši ugovori često brzo privući pažnju zajednice.

Ovo znači da trenutno postoji potreba da se veruje više tehničkim članovima Ethereum zajednica koja ume da čita kod. Zajednica bazirana na otvorenom kodu pomaže da se programeri drže pod kontrolom, ali ova potreba će se vremenom smanjivati kako pametni ugovori postanu lakši za čitanje i kako se razvijaju druge metode za dokazivanje pouzdanosti koda.

## Ethereum i DeFi {#ethereum-and-defi}

Ethereum je savršena osnova za DeFi zbog mnogobrojnih razloga:

- Niko ne poseduje Ethereum ili pametne ugovore koji su na njemu — ovo daje priliku svima da koriste decentralizovane finansije. Ovo takođe znači da niko ne može da promeni pravila bez vašeg znanja.
- Svi DeFi proizvodi govore isti jezik iza scene: Ethereum. Ovo znači da mnogi proizvodi savršeno rade zajedno. Možete pozajmiti tokene na jednoj platformi i razmeniti token koji nosi kamatu na drugom tržištu putem potpuno različite aplikacije. Ovo je slično mogućnosti da unovčite bodove lojalnosti u svojoj banci.
- Tokeni i kriptovalute su ugrađeni u Ethereum, zajednički registar – u kojem se prate transakcije i vlasništvo je nešto što Ethereum radi.
- Ethereum omogućuje potpunu finansijsku slobodu — većina proizvoda nikada neće zadržati vaša sredstva, već ćete vi imati kontrolu nad njima.

Možete misliti o decentralizovanim finansijama u nivoima:

1. Lanac blokova — Ethereum sadrži istoriju transakcija i stanja računa.
2. Sredstva — [ETH](/eth/)i drugi tokeni (valute).
3. Protokoli — [pametni ugovori](/glossary/#smart-contract)koji pružaju funkcionalnost, na primer uslugu koja omogućava decentralizovano pozajmljivanje sredstava.
4. [Aplikacije](/dapps/) — proizvodi koje koristimo da upravljamo i pristupamo protokolima.

Napomena: veliki deo DeFi-a koristi [standard ERC-20](/glossary/#erc-20). Aplikacije u DeFi-u koriste omotač za ETH pod nazivom Omotani ether (WETH). [Saznajte više o omotanom ether-u](/wrapped-eth).

## Izgradite DeFi {#build-defi}

Decentralizovane finansije predstavljaju pokret otvorenog koda. Protokoli decentralizovanih finansija i aplikacija su otvoreni da ih istražite, forkujete i inovirate na njima. Zbog ovog slojevitog sistema (sve dele isti osnovni lanac blokova i resurse), protokoli se mogu kombinovati kako bi se otključale jedinstvene kombinacione mogućnosti.

<ButtonLink href="/developers/docs/dapps/">
  Više o građenju decentralizovanih aplikacija
</ButtonLink>

## Dodatna literatura {#further-reading}

### DeFi podaci {#defi-data}

- [DeFi Prime](https://defiprime.com/)
- [DeFi Llama](https://defillama.com/)

### DeFi članci {#defi-articles}

- [Vodič za početnike kroz DeFi](https://blog.coinbase.com/a-beginners-guide-to-decentralized-finance-defi-574c68ff43c4) — _Sid Koeljo-Prabu, 6. januar 2020._

### Videos {#videos}

- [Finematics — edukacija o decentralizovanim finansijama](https://finematics.com/) — _Video o DeFi-ju_
- [The Defiant](https://www.youtube.com/playlist?list=PLaDcID4s1KronHMKojfjwiHL0DdQEPDcq) — _DeFi osnove: Sve što treba da znate da biste započeli u ovom ponekad zbunjujućem prostoru._
- [Whiteboard Crypto](https://youtu.be/17QRFlml4pA)_Šta je DeFi?_

### Zajednice {#communities}

- [DeFi Llama Discord server](https://discord.defillama.com/)
- [DeFi Pulse Discord server](https://discord.gg/Gx4TCTk)
