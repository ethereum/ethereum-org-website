---
title: Decentralizovane društvene mreže
description: Pregled decentralizovanih društvenih mreža na Ethereumu
lang: sr
template: use-cases
emoji: ":mega:"
sidebarDepth: 2
image: /images/ethereum-learn.png
summaryPoint1: Platforme bazirane na blokčejnu za društvenu interakciju i kreiranje i distribuciju sadržaja.
summaryPoint2: Decentralizovane društvene mreže štite privatnost korisnika i pospešuju bezbednost podataka.
summaryPoint3: Tokeni i NFT-ijevi kreiraju nove načine kako monetizovati sadržaj.
---

Društvene mreže igraju bitnu ulogu u našim dnevnim komunikacijama i interakcijama. Ipak, centralizovana kontrola nad ovim platformama je stvorila mnoge probleme: curenje podataka, prekide servera, brisanje sadržaja, cenzuru i kršenje privatnosti su samo neki od kompromisa koje društvene mreže često prave. Da bi se borili protiv ovih problema, programeri su napravili društvene mreže na Ethereumu. Decentralizovane društvene mreže mogu da poprave mnoge probleme tradicionalnih društvenih mreža i da poboljšaju korisničko iskustvo.

## Šta su decentralizovane društvene mreže? {#what-are-decentralized-social-networks}

Decentralizovane društvene mreže su [zasnovane na lancu blokova](/glossary/#blockchain) i omogućavaju korisnicima da razmenjuju podatke i da objavljuju i dele sadržaj publici. Pošto te aplikacije rade na lancima blokova, one mogu da budu decentralizovane i otporne na cenzuru i prekomernu kontrolu.

Mnoge decentralizovane društvene mreže postoje kao alternativa već postojećim mrežama kao što su Facebook, LinkedIn, Twitter i Medium. Ali društvene mreže na blokčejnu imaju brojne karakteristike koje ih čine boljima od tradicionalnih društvenih mreža.

<YouTube id="UdT2lpcGvcQ" />

### Kako decentralizovane društvene mreže funkcionišu? {#decentralized-social-networks-overview}

Decentralizovane društvene mreže su vrsta [decentralizovanih aplikacija (dapps)](/dapps/) – aplikacija napravljenih pomoću [pametnih ugovora](/glossary/#smart-contract) implementiranih na lancu blokova. Kod ugovora služi kao bekend za ove aplikacije i definiše njihovu biznis logiku.

Tradicionalne društvene mreže se oslanjaju na baze podatake koje skladište informacije o korisniku, kod i ostale podatke. Ali ono stvara slabe tačke i ogroman rizik. Na primer, Facebook-ovi serveri su neslavno[prestali da rade na nekoliko sati](https://www.npr.org/2021/10/05/1043211171/facebook-instagram-whatsapp-outage-business-impact) u oktobru 2021. i tek tako, korisnici nisu imali pristup platformi.

Decentralizovane društvene mreže postoje na [peer-to-peeri mreži](/glossary/#peer-to-peer-network) koja obuhvata na hiljade čvorova širom sveta. I ako neki čvorovi prestanu da rade, mreža će nastaviti da funkcioniše neometano, što znači da su aplikacije otporne na kvarove i ispade.

Koristeći decentralizovane skladišne sisteme kao što je [InterPlanetary File System (IPFS)](https://ipfs.io/), društvene mreže izgrađene na Ethereum-u mogu da zaštite informacije korisnika od bilo kakve zloupotrebe. Niko neće prodati vaše podatke oglašivačima, niti će hakeri moći da ukradu vaše poverljive informacije.

Mnoge društvene mreže zasnovane na lancu blokova imaju svoje tokene kojima vrše monetizaciju u odsustvu prihoda od oglašivača. Korisnici mogu da kupe te tokene da bi imali pristup određenim opcijama, da vrše kupovinu u aplikacijama ili da daju bakšiš omiljenim kreatorima sadržaja.

## Benefiti decentralizovanih društvenih mreža {#benefits}

1. Decentralizovane društvene mreže su otporne na cenzuru i otvorene za sve. Ovo znači da korisnici **ne mogu da budu zabranjeni**, uklonjeni sa platforme ili proizvoljno ograničeni.

2. Decentralizovane društvene mreže su **izgrađene na idealima otvorenog koda** i njihov kod je javno dostupan ukoliko želite da ga proverite. Eliminacijom upotrebe nejasnih algoritama koji su uobičajeni u tradicionalnim društvenim medijima, društvene mreže bazirane na blokčejnu mogu uskladiti interese korisnika i kreatora platforme.

3. Decentralizovane društvene mreže eliminišu posrednika. **Tvorci sadržaja imaju direktno vlasništvo nad svojim sadržajem** i mogu direktno da komuniciraju sa pratiocima, obožavateljima, kupcima i drugim akterima, bez ičega između njih, osim pametnog ugovora.

4. Kao što decentralizovane aplikacije koji funkcionišu na Etherum mreži, koju održavaja globalna mreža povezanih korisnika, decentralizovane društvene mreže su **manje podložne prekidima i ispadima servera**.

5. Decentralizovane društvene platforme nude **poboljšani okvir za zaradu** za tvorce sadržaja pomoću [nezamenjivih tokena (NFT-ova)](/glossary/#nft), kriptouplata u aplikacijama i sl.

6. Decentralizovane društvene mreže daju korisnicima **visok nivo privatnosti i anonimnosti**. Na primer, pojedinac može da se prijavi na društvenu mrežu zasnovanu na Ethereum-u koristeći [ENS](/glossary/#ens) profil ili [novčanik](/glossary/#wallet) – bez ostavljanja ličnih podataka (PII), kao što su ime, prezime, adresa elektronske pošte i sl.

7. Decentralizovane društvene mreže se oslanjaju na decentralizovana skladišta, a ne na centralizovane baze podataka što je mnogo bolji način za bezbedno čuvanje korisničkih podataka.

## Decentralizovane društvene mreže na Ethereumu {#ethereum-social-networks}

Ethereum mreža je postala omiljena alatka programera za stvaranje decentralizovanih društvenih medija, najviše zahvaljujući popularnosti njenih tokena i njene ogromne baze korisnika. Evo nekih primera društvenih mreža zasnovanih na Ethereum-u:

### Mirror {#mirror}

[Mirror](https://mirror.xyz/)je web3 platforma za pisanje koja cilja da bude decentralizovana i u vlasništvu korisnika. Korisnici mogu da čitaju i pišu besplatno na Mirroru jednostavnim povezivanjem novčanika sa platformom. Korisnici takođe mogu sakupljati tekstove i pratiti svoje omiljene pisce.

Tekstovi objavljeni na Mirroru se trajno skladište na Arweave-u, decentralizovanoj platformi za skladištenje i mogu biti rudareni kao kolekcija [nezamenljivih tokena (NFT-ijevi)](/nft/)Pisani NFT-ijevi. Pisani NFT-ovi su potpuno besplatni za pisce kako bi mogli da stvaraju, a kolekcije se dešavaju na [nivou 2](/glossary/#layer-2) Ethereum-a – čineći tako transakcije jeftinim, brzim i pogodnim za okolinu.

### MINDS {#minds}

[MINDS](https://www.minds.com/) je jedna od najkorišćenijih decentralizovanih društvenih mreža. Radi kao Facebook i već je privukao milione korisnika.

Korisnici koriste platformin [ERC-20](/glossary/#erc-20) token $MIND da plaćaju za stavke. Korisnici takođe mogu da zarade $MIND tokene tako što će objavljivati sadržaj, doprinositi ekosistemu i preporučivati platformu novim korisnicima.

## Koristite decentralizovane društvene mreže {#use-decentralized-social-networks}

- **[Status.im](https://status.im/)** — _Status je aplikacija za sigurno dopisivanje koja koristi otvoreni kod, "peer-to-peer" protokol i "end-to-end" enkripciju da bi zaštitila vaše poruke od trećih lica._
- **[Mirror.xyz](https://mirror.xyz/)** — _Mirror je decentralizovana, mreža za objavljivanje u vlasništvu korisnika, sagrađena na Ethereumu za korisnike da masovno finansiraju svoje ideje, monetizuju sadržaj ili izgrade visoko-vredne zajednice._
- **[Lens protokol](https://lens.xyz/)** — _Lens Protokol je kompozabilan i decentralizovan društveni grafikon koji pomaže kreatorima da preuzmu vlasništvo nad svojim sadržajem gde god da idu u digitalnom vrtu decentralizovanog interneta._
- **[Farcaster](https://farcaster.xyz/)** — _Farcaster je dovoljno decentralizovana društvena mreža. To je otvoreni protokol koji može da podrži mnoge klijente, kao email._

## Web2 društvene mreže na Ethereumu {#web2-social-networks-and-ethereum}

[Web3](/glossary/#web3) društvene platforme nisu jedine društvene mreže koje koriste tehnologiju lanca blokova. Mnoge centralizovane platforme takođe planiraju da integrišu Ethereum u svoju infrastrukturu:

### Reddit {#reddit}

Reddit je [nudio poene zajednice](https://cointelegraph.com/news/reddit-to-reportedly-tokenize-karma-points-and-onboard-500m-new-users), koji su zapravo ERC-20 tokeni koji korisnici mogu da zarade tako što će postavljati kvalitetan sadržaj i doprinositi onlajn zajednicama (subredditima). Možete iskoristiti ove tokene unutar podforuma kako biste dobili ekskluzivne privilegije i pogodnosti. Za ovaj projekat, Reddit sarađuje sa Arbitrum-om, mrežom [nivoa 2](/glossary/#layer-2) osmišljenom za skaliranje Ethereum transakcija.

Program već funkcioniše, a podforum r/CryptoCurrency [koristi svoju verziju poena zajednice nazvanu "Moons"](https://www.reddit.com/r/CryptoCurrency/wiki/moons_wiki). Prema zvaničnom opisu, Moons "nagrađuje one koji objavljuju, komentarišu i moderatore za njihove doprinose podforumu." S obzirom na to da su ovi tokeni na lancu blokova (korisnici mogu da ih prime u novčanik), oni su nezavisni od Reddita i ne mogu biti otuđeni.

Pored korišćenja poena zajednice za otključavanje novih opcija, korisnici takođe mogu da trguju njima za valute fiat u menjačnicama. Takođe, količina poena zajednice koju korisnik poseduje određuje njihov uticaj u donošenju odluka u zajednici.

## Dodatna literatura {#further-reading}

### Članci {#articles}

- [Decentralizovanje društvenih mreža: vodič za web3 društveni stek](https://www.coinbase.com/blog/decentralizing-social-media-a-guide-to-the-web3-social-stack) — _Coinbase Ventures_
- [Društvene mreže su sledeća velika prilika za decentralizaciju](https://www.coindesk.com/tech/2021/01/22/social-networks-are-the-next-big-decentralization-opportunity/) — _Ben Gercel_
- [Web3 drži obećanje o decentralizovanih, društvenim mrežama od strane zajednica](https://venturebeat.com/2022/02/26/web3-holds-the-promise-of-decentralized-community-powered-social-networks/) — _ Samit Goš_
- [Pregled društvenih mreža na lancu blokova](https://www.gemini.com/cryptopedia/blockchain-social-media-decentralized-social-media) — _Gemini Cryptopedia_
- [Kako lanci blokova mogu da reše privatnost na društvenim mrežama](https://www.investopedia.com/news/ethereum-blockchain-social-media-privacy-problem-linkedin-indorse/) – _Prablin Badžpaj_
- [Dovoljno decentralizacije za društvene mreže](https://www.varunsrinivasan.com/2022/01/11/sufficient-decentralization-for-social-networks) — _Varun Srinivasan_

### Videos {#videos}

- [Objašnjenje decentralizovanih društvenih mreža](https://www.youtube.com/watch?v=UdT2lpcGvcQ) – _ Coinmarketcap_
- [DeSo blokčejn želi da decentralizuje društvene mreže](https://www.youtube.com/watch?v=SG2HUiVp0rE) — _Bloomberg Technology_
- [Budućnost decentralizovanih društvenih medija sa Baladži Srinivasanom, Vitalikom Buterinom, Huanom Benetom](https://www.youtube.com/watch?v=DTxE9KV3YrE) — _ETHGlobal_

### Zajednice {#communities}

- [r/CryptoCurrency podforum](https://www.reddit.com/r/CryptoCurrency/)
