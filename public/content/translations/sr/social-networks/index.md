---
title: Decentralizovane društvene mreže
description: Pregled decentralizovanih društvenih mreža na Ethereumu
lang: sr
template: use-cases
emoji: ":mega:"
sidebarDepth: 2
image: /images/ethereum-learn.png
summaryPoint1: Platforme bazirane na blokčejnu za društvenu interakciju i kreiranje i distribuciju sadržaja.
summaryPoint2: Decentralizovane društvene mreže štite privatnost korisnika i pospešuju bezbednost podataka.
summaryPoint3: Tokeni i NFT-ijevi kreiraju nove načine kako monetizovati sadržaj.
---

Društvene mreže igraju bitnu ulogu u našim dnevnim komunikacijama i interakcijama. Ipak, centralizovana kontrola nad ovim platformama je stvorila mnoge probleme: curenje podataka, prekide servera, brisanje sadržaja, cenzuru i kršenje privatnosti su samo neki od kompromisa koje društvene mreže često prave. Da bi se borili protiv ovih problema, programeri su napravili društvene mreže na Ethereumu. Decentralizovane društvene mreže mogu da poprave mnoge probleme tradicionalnih društvenih mreža i da poboljšaju korisničko iskustvo.

## Šta su decentralizovane društvene mreže? {#what-are-decentralized-social-networks}

Decentralizovane društvene mreže su bazirane na blokčejnu i omogućavaju korisnicima da razmenjuju informacije i da objavljuju i dostribuiraju sadržaj publici. Pošto te aplikacije rade na lancima blokova, one mogu da budu decentralizovane i otporne na cenzuru i prekomernu kontrolu.

Mnoge decentralizovane društvene mreže postoje kao alternativa već postojećim mrežama kao što su Facebook, LinkedIn, Twitter i Medium. Ali društvene mreže na blokčejnu imaju brojne karakteristike koje ih čine boljima od tradicionalnih društvenih mreža.

### Kako decentralizovane društvene mreže funkcionišu? {#decentralized-social-networks-overview}

Decentralizovane društvene mreže su vrsta [decentralizovanih aplikacija(dapps)](/dapps/) — aplikacija napravljenih uz pomoć [pametnih ugovora](/developers/docs/smart-contracts/)implementiranih na lancu blokova. Kod ugovora služi kao bekend za ove aplikacije i definiše njihovu biznis logiku.

Tradicionalne društvene mreže se oslanjaju na baze podatake koje skladište informacije o korisniku, kod i ostale podatke. Ali ono stvara slabe tačke i ogroman rizik. Na primer, Facebookovi serveri su neslavno[prestali da rade na nekoliko sati](https://www.npr.org/2021/10/05/1043211171/facebook-instagram-whatsapp-outage-business-impact)prošle godine, i tako korisnici nisu imali pristup platformi.

Decentralizovane društvene mreže postoje na mreži korisnika koja obuhvata hiljade čvorova širom sveta. Iako neki čvorovi prestanu da rade, mreža će nastaviti da funkcioniše neometano čineći aplikacije otporne na takve probleme.

Korišćenje decentralizovanih baza, kao što je [InterPlanetary File System (IPFS)](https://ipfs.io/),društvene mreže izgrađene na Ethereumu mogu da zaštite informacije korisnika od bilo kakve zloupotrebe. Niko neće prodati vaše podatke oglašivačima, niti će hakeri moći da ukradu vaše poverljive informacije.

Mnoge društvene mreže zasnovane na lancu blokova imaju svoje tokene kojima vrše monetizaciju u odsustvu prihoda od oglašivača. Korisnici mogu da kupe te tokene da bi imali pristup određenim opcijama, da vrše kupovinu u aplikacijama ili da daju bakšiš omiljenim kreatorima sadržaja.

## Benefiti decentralizovanih društvenih mreža {#benefits}

1. Decentralizovane društvene mreže su otporne na cenzuru i otvorene za sve. Ovo znači da korisnici ne mogu da budu zabranjeni, uklonjeni sa platforme ili proizvoljno ograničeni.

2. Decentralizovane društvene mreže su izgrađene na idealima otvorenog koda i njihov kod je javno dostupan ukoliko želite da ga revidirate. Eliminacijom upotrebe nejasnih algoritama koji su uobičajeni u tradicionalnim društvenim medijima, društvene mreže bazirane na blokčejnu mogu uskladiti interese korisnika i kreatora platforme.

3. Decentralizovane društvene mreže eliminišu posrednika. Kreatori sadržaja imaju direktno vlasništvo nad svojim sadržajem i mogu direktno da komuniciraju sa svojim pratiteljima, obožavateljima, kupcima itd, bez ičega osim pametnog ugovora između njih.

4. Kao što decentralizovane aplikacije koji funkcionišu na Ethereum mreži, koja je održavana globalnom mrežom povezanih korisnika, decentralizovane društvene mreže su manje podložne prekidima i ispadima servera.

5. Decentralizovane društvene platforme nude poboljšani okvir za zaradu za kreatore sadržaja uz pomoć nezamenljivih tokena (NFT-ijeva), kripto uplatama i sl.

6. Decentralizovane društvene mreže daju korisnicima visok nivo privatnosti i anonimnosti. Na primer, pojedinac može da se prijavi na društvenu mrežu na Ethereumu koristeći ENS profil ili novčanik — bez ostavljanja ličnih podataka kao što su ime ili adresa elektronske pošte.

7. Decentralizovane društvene mreže se oslanjaju na decentralizovana skladišta, a ne na centralizovane baze podataka što je mnogo bolji način za bezbedno čuvanje korisničkih podataka.

## Decentralizovane društvene mreže na Ethereumu {#ethereum-social-networks}

Ethereum mreža je postala omiljena alatka za programere kada kreiraju društvene medije najviše zahvaljujući popularnosti njenih tokena (ERC-20ERC-721) i njene ogromne baze korisnika. Evo nekih primera društvenih mreža na Ethereumu:

### Peepeth {#peepeth}

[Peepeth](https://peepeth.com/)je platforma za mikrobloging slična Twitteru. Pokreće se na Ethereum lancu blokova i koristi IPFS za skladištenje korisničkih podataka.

Korisnici mogu da objavljuju kratke poruke koje se zovu "Peeps" i koje ne mogu biti izbrisane ili izmenjene. Možete prikupljati bakšiš ili davati bakšiš bilo kome na platformi u etherima (ETH) bez napuštanja aplikacije.

### Mirror {#mirror}

[Mirror](https://mirror.xyz/)je web3 platforma za pisanje koja cilja da bude decentralizovana i u vlasništvu korisnika. Korisnici mogu da čitaju i pišu besplatno na Mirroru jednostavnim povezivanjem novčanika sa platformom. Korisnici takođe mogu sakupljati tekstove i pratiti svoje omiljene pisce.

Tekstovi objavljeni na Mirroru se trajno skladište na Arweave-u, decentralizovanoj platformi za skladištenje i mogu biti rudareni kao kolekcija [nezamenljivih tokena (NFT-ijevi)](/nft/)Pisani NFT-ijevi. Pisani NFT-ijevi su potpuno besplatni za pisce da stvaraju, a kolekcije se dešavaju na nivou 2 Ethereuma — čineći tako transakcije jeftinim, brzim i pogodnim za okolinu.

### MINDS {#minds}

[MINDS](https://www.minds.com/) je jedna od najkorišćenijih decentralizovanih društvenih mreža. Radi kao Facebook i već je privukao milione korisnika.

Korisnici koriste platformin ERC-20 token $MIND da plaćaju. Korisnici takođe mogu da zarade $MIND tokene tako što će objavljivati sadržaj, doprinositi ekosistemu i preporučivati platformu novim korisnicima.

## Web2 društvene mreže na Ethereumu {#web2-social-networks-and-ethereum}

[Web3](/web3/)društvene platforme nisu jedine društvene mreže koje koriste blokčejn tehnologiju. Mnoge centralizovane platforme takođe planiraju da integrišu Ethereum u svoju infrastrukturu:

### Reddit {#reddit}

Reddit je[istakao poene zajednice](https://cointelegraph.com/news/reddit-to-reportedly-tokenize-karma-points-and-onboard-500m-new-users)koji su [ERC-20 tokeni](/developers/docs/standards/tokens/erc-20/) koji korisnici mogu da zarade tako što će postavljati kvalitetan sadržaj i doprinositi onlajn zajednicama (subredditima). Možete iskoristiti ove tokene unutar podforuma kako biste dobili [ekskluzivne privilegije i pogodnosti](https://www.reddit.com/community-points/). Za ovaj projekat, Reddit sarađuje sa Arbitrumom, [nivo 2](/layer-2/)rolap rešenjem dizajniranim za skaliranje Ethereum transakcija.

Program već funkcioniše, a podforum r/CryptoCurrency [koristi svoju verziju poena zajednice nazvanu "Moons"](https://www.reddit.com/r/CryptoCurrency/wiki/moons_wiki). Prema zvaničnom opisu, Moons "nagrađuje one koji objavljuju, komentarišu i moderatore za njihove doprinose podforumu." S obzirom na to da su ovi tokeni na lancu blokova (korisnici mogu da ih prime u novčanik), oni su nezavisni od Reddita i ne mogu biti otuđeni.

Nakon završetka beta faze na Rinkeby testnoj mreži, Reddit poeni zajednice su sada dostupni na[ Arbitrum Nova-i](https://nova.arbitrum.io/), lancu blokova koji kombinuje osobine [sporednog lanca](/developers/docs/scaling/sidechains/) i [optimističkog rolapa](/developers/docs/scaling/optimistic-rollups/). Pored korišćenja poena zajednice za otključavanje novih opcija, korisnici takođe mogu da trguju njima za valute fiat u menjačnicama. Takođe, količina poena zajednice koju korisnik poseduje određuje njihov uticaj u donošenju odluka u zajednici.

### Twitter {#twitter}

U januaru 2021, Twitter Blue [ je lansirao podršku za NFT-ijeve](https://mashable.com/article/twitter-blue-nft-profile-picture) omogućujući korisnicima da povežu svoje novčanike i koriste svoj NFT kao profilnu sliku. U trenutku pisanja ovog tekstva, ova društvena mreža je takođe[objavila planove](https://www.theverge.com/2021/8/16/22627435/twitter-bluesky-lead-jay-graber-decentralized-social-web) da kreira decentralizovanu društvenu mrežu u budućnosti.

### Instagram {#instagram}

U maju 2022, [Instagram je objavio da podržava NFT-ijeve](https://about.instagram.com/blog/announcements/instagram-digital-collectibles) na Ethereumu i Polygonu. Korisnici mogu da postavljuju NFT-ijeve direktno na Instagram tako što će se povezati na Ethereum novčanik.

## Koristite decentralizovane društvene mreže {#use-decentralized-social-networks}

- **[Status.im](https://status.im/)** — _Status je aplikacija za sigurno dopisivanje koja koristi otvoreni kod, "peer-to-peer" protokol i "end-to-end" enkripciju da bi zaštitila vaše poruke od trećih lica._
- **[Mirror.xyz](https://mirror.xyz/)** — _Mirror je decentralizovana, mreža za objavljivanje u vlasništvu korisnika, sagrađena na Ethereumu za korisnike da masovno finansiraju svoje ideje, monetizuju sadržaj ili izgrade visoko-vredne zajednice._
- **[Lens protokol](https://lens.xyz/)** — _Lens Protokol je kompozabilan i decentralizovan društveni grafikon koji pomaže kreatorima da preuzmu vlasništvo nad svojim sadržajem gde god da idu u digitalnom vrtu decentralizovanog interneta._
- **[Farcaster](https://farcaster.xyz/)** — _Farcaster je dovoljno decentralizovana društvena mreža. To je otvoreni protokol koji može da podrži mnoge klijente, kao email._

## Dodatna literatura {#further-reading}

### Članci {#articles}

- [Decentralizovanje društvenih mreža: vodič za web3 društveni stek](https://www.coinbase.com/blog/decentralizing-social-media-a-guide-to-the-web3-social-stack) — _Coinbase Ventures_
- [Društvene mreže su sledeća velika prilika za decentralizaciju](https://www.coindesk.com/tech/2021/01/22/social-networks-are-the-next-big-decentralization-opportunity/) — _Ben Gercel_
- [Web3 drži obećanje o decentralizovanih, društvenim mrežama od strane zajednica](https://venturebeat.com/2022/02/26/web3-holds-the-promise-of-decentralized-community-powered-social-networks/) — _ Samit Goš_
- [Pregled društvenih mreža na lancu blokova](https://www.gemini.com/cryptopedia/blockchain-social-media-decentralized-social-media) — _Gemini Cryptopedia_
- [Kako lanci blokova mogu da reše privatnost na društvenim mrežama](https://www.investopedia.com/news/ethereum-blockchain-social-media-privacy-problem-linkedin-indorse/) – _Prablin Badžpaj_
- [Društvene mreže stižu na lance blokova](https://businesstechguides.co/what-are-decentralized-social-networks) – _Emanuel Avosika_
- [Dovoljno decentralizacije za društvene mreže](https://www.varunsrinivasan.com/2022/01/11/sufficient-decentralization-for-social-networks) — _Varun Srinivasan_

### Videos {#videos}

- [Objašnjenje decentralizovanih društvenih mreža](https://www.youtube.com/watch?v=UdT2lpcGvcQ) – _ Coinmarketcap_
- [DeSo blokčejn želi da decentralizuje društvene mreže](https://www.youtube.com/watch?v=SG2HUiVp0rE) — _Bloomberg Technology_
- [Budućnost decentralizovanih društvenih medija sa Baladži Srinivasanom, Vitalikom Buterinom, Huanom Benetom](https://www.youtube.com/watch?v=DTxE9KV3YrE) — _ETHGlobal_

### Zajednice {#communities}

- [Server platforme Status u aplikaciji Discord](https://discord.com/invite/3Exux7Y)
- [Mirror Discord Server](https://discord.com/invite/txuCHcE8wV)
- [r/CryptoCurrency podforum](https://www.reddit.com/r/CryptoCurrency/)
