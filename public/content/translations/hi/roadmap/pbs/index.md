---
title: प्रस्तावक-निर्माणकर्ता पृथक्करण
description: जानें कि कैसे और क्यों एथेरियम सत्यापनकर्ता अपने ब्लॉक बिल्डिंग और ब्लॉक के प्रसारण से जुड़ी ज़िम्मेदारियों को विभाजित करेंगे।
lang: hi
---

# प्रस्तावक-निर्माता अलगाव {#proposer-builder-separation}

आज के Ethereum सत्यापनकर्ता ब्लॉक बनाते _और_ प्रसारित करते हैं। वे गॉसिप नेटवर्क से मिले हुए लेन-देन को इकठ्ठा करते हैं और ब्लॉक में बदल देते हैं जो एथेरियम नेटवर्क पर मौजूद पीअर्स को भेजा जाता है। **प्रस्तावक-निर्माता अलगाव (PBS)** इन कार्यों को कई सत्यापनकर्ताओं में विभाजित करता है। ब्लॉक बिल्डर्स, ब्लॉक बनाने और उन्हें प्रत्येक स्लॉट में ब्लॉक प्रोपोज़र को भेजने के लिए ज़िम्मेदार हो जाते हैं। ब्लॉक प्रोपोज़र, ब्लॉक के कंटेंट को नहीं देख सकता, वो सबसे लाभदायक ब्लॉक को चुनता है, और ब्लॉक बिल्डर को उसकी फीस देकर ब्लॉक को अपने पीअर्स को भेज देता है।

ये कई कारणों से बहुत महत्वपूर्ण अपग्रेड है। सबसे पहले, यह प्रोटोकॉल स्तर पर लेनदेन संबंधी सेंसरशिप को रोकने के अवसर पैदा करता है। दूसरा, यह शौकिया सत्यापनकर्ताओं को संस्थागत खिलाड़ियों द्वारा प्रतिस्पर्धा से बाहर होने से रोकता है जो अपने ब्लॉक बिल्डिंग की लाभप्रदता को बेहतर ढंग से अनुकूलित कर सकते हैं। तीसरा यह डैंकशर्डिंग अपग्रेड का इस्तेमाल करके एथेरियम के बढ़ोतरी में मदद करता है।

## PBS और सेंसरशिप प्रतिरोध {#pbs-and-censorship-resistance}

ब्लोक बिल्डरों और ब्लोक प्रस्तावकों को अलग करने से ब्लॉक बिल्डरों के लिए लेनदेन को सेंसर करना बहुत कठिन हो जाता है। ऐसा इसलिए है, क्योंकि अपेक्षाकृत जटिल समावेशन मानदंड जोड़े जा सकते हैं जो यह सुनिश्चित करते हैं कि ब्लॉक प्रस्तावित होने से पहले कोई सेंसरशिप नहीं हुई है। चूंकि ब्लोक प्रोपोज़र, ब्लॉक बिल्डर से अलग है, यह ब्लोक बिल्डरों को सेंसर करने के खिलाफ रक्षक की भूमिका निभा सकता है।

जैसे, समावेशन सूचियां पेश की जा सकती हैं, ताकि जब सत्यापनकर्ताओं को लेनदेन के बारे में पता हो, लेकिन वे उन्हें ब्लॉक में शामिल न देखें, तो वे उन्हें अगले ब्लॉक में अनिवार्य रूप से लगा सकें। समावेशन सूची से जुड़े ब्लॉक प्रस्तावकों के स्थानीय मेमपूल (लेन-देन की वह सूची जिसके बारे में वह जानता है) से तैयार की जाती है और ब्लॉक प्रस्तावित होने से ठीक पहले उनके पीयर को भेजी जाती है। अगर समावेशन सूची से कोई भी लेनदेन गायब है, तो प्रस्तावक या तो ब्लॉक को अस्वीकार करके इसे प्रस्तावित करने से पहले लापता लेनदेन को जोड़ सकता है या इसे प्रस्तावित कर सकता है और अन्य सत्यापनकर्ताओं द्वारा प्राप्त होने पर इसे अस्वीकार किरने दे सकता है। इस विचार का संभावित रूप से अधिक कुशल संस्करण भी है जो दावा करता है कि बिल्डरों को उपलब्ध से जुड़े ब्लॉक का पूरी तरह से उपयोग करना चाहिए और अगर वे नहीं करते हैं, तो लेनदेन को प्रस्तावक की समावेशन सूची में से जोड़ा जाता है। यह अभी भी सक्रिय अनुसंधान का क्षेत्र है और समावेशन सूचियों के लिए सबसे सही कॉन्फ़िगरेशन अभी तक निर्धारित नहीं किया गया है।

[एन्क्रिप्टेड मेमपूल](https://www.youtube.com/watch?v=fHDjgFcha0M&list=PLpktWkixc1gUqkyc1-iE6TT0RWQTBJELe&index=3) भी निर्माताओं और प्रस्तावकों के लिए यह जानना असंभव बना सकते हैं कि ब्लॉक के प्रसारित होने तक वे ब्लॉक में कौन से लेनदेन शामिल कर रहे हैं।

<ExpandableCard title="What kinds of censorship does PBS solve?" eventCategory="/roadmap/pbs" eventName="clicked what kinds of censorship does PBS solve?">

शक्तिशाली संगठन सत्यापनकर्ताओं पर कुछ पतों पर या उससे होने वाले लेनदेन को सेंसर करने के लिए दबाव बना सकते हैं। सत्यापनकर्ता अपने लेनदेन पूल में ब्लैकलिस्ट किए गए पतों का पता लगाकर और उनके द्वारा प्रस्तावित ब्लॉकों से उन्हें हटाकर इस दबाव का अनुपालन करते हैं। PBS के बाद यह संभव नहीं होगा, क्योंकि ब्लॉक प्रस्तावकों को यह पता नहीं चलेगा कि वे अपने ब्लॉक में किस लेनदेन का प्रसारण कर रहे हैं। कुछ व्यक्तियों या ऐप्स के लिए सेंसरशिप से जुड़े नियमों का अनुपालन करना जरूरी हो सकता है, जैसे, जब उनके क्षेत्र में इसका कानून बना दिया गया हो। इन मामलों में, अनुपालन एप्लिकेशन स्तर पर होता है, जबकि प्रोटोकॉल अनुमति रहित और सेंसरशिप मुक्त रहता है।

</ExpandableCard>

## PBS और MEV {#pbs-and-mev}

**अधिकतम निकालने योग्य मूल्य (MEV)** का तात्पर्य सत्यापनकर्ताओं द्वारा लेनदेनों को अनुकूल रूप से व्यवस्थित करके अपनी लाभप्रदता को अधिकतम करने से है। सामान्य उदाहरणों में विकेंद्रीकृत एक्सचेंजों पर स्वैप का आर्बिट्रेज करना (उदा., किसी बड़ी बिक्री या खरीद को फ्रंट-रन करना) या DeFi पोज़िशन को लिक्विडेट करने के अवसरों की पहचान करना शामिल है। MEV को अधिकतम करने के लिए सामान्य सत्यापनकर्ताओं के साथ जुड़े परिष्कृत तकनीकी ज्ञान और कस्टम सॉफ़्टवेयर की आवश्यकता होती है, जिससे यह अधिक संभावना हो जाती है कि संस्थागत ऑपरेटर MEV निष्कर्षण में व्यक्तियों और शौकिया सत्यापनकर्ताओं से बेहतर प्रदर्शन करेंगे। इसका मतलब यह है कि केंद्रीकृत ऑपरेटरों के साथ स्टेकिंग रिटर्न अधिक होता है, जिससे एक केंद्रीकरण बल तैयार होगा जो घरेलू स्टेकिंग को हतोत्साहित करेगा।

PBS, MEV के अर्थशास्त्र को फिर से कॉन्फ़िगर करके इसका समाधान करता है। ब्लॉक प्रस्तावक अपनी स्वयं की MEV खोज करने के बजाय, वे ब्लॉक बिल्डरों द्वारा उन्हें पेश किए गए कई ब्लॉकों में से एक ब्लॉक चुनते हैं। ब्लॉक बिल्डरों ने शायद परिष्कृत MEV निष्कर्षण किया होगा, लेकिन इसका इनाम ब्लॉक प्रस्तावक को जाता है। इसका मतलब यह है कि भले ही विशेष ब्लोक बिल्डरों का एक छोटा समूह MEV निष्कर्षण पर हावी हो, इसका इनाम नेटवर्क पर किसी भी सत्यापनकर्ता को जा सकता है, जिसमें व्यक्तिगत घरेलू हितधारक भी शामिल हैं।

<ExpandableCard title="Why is it OK to centralize block building?" eventCategory="/roadmap/pbs" eventName="clicked why is it OK to centralize block building?">

परिष्कृत MEV रणनीतियों द्वारा प्रदान किए गए बढ़े हुए पुरस्कारों के कारण व्यक्तियों को स्वयं के बजाय पूल के साथ स्टेक करने के लिए प्रोत्साहित किया जा सकता है। ब्लॉक बिल्डिंग को ब्लॉक वाले प्रस्ताव से अलग करने का मतलब है कि निकाले गए MEV को सबसे प्रभावी MEV खोजकर्ता के साथ केंद्रीकृत करने के बजाय अधिक सत्यापनकर्ताओं पर वितरित किया जाएगा। साथ ही, विशिष्ट ब्लॉक बिल्डरों को अस्तित्व में रखने की अनुमति देने से ब्लोक निर्माण का बोझ व्यक्तियों से दूर हो जाता है, और व्यक्तियों को अपने लिए MEV चोरी करने से भी रोकता है, जबकि व्यक्तिगत, स्वतंत्र सत्यापनकर्ताओं की संख्या अधिकतम हो जाती है जो ब्लॉक की जांच कर सकते हैं कि वे ईमानदार हैं। महत्वपूर्ण अवधारणा "प्रोवर-सत्यापनकर्ता विषमता" है जो इस विचार को बताती है कि केंद्रीकृत ब्लॉक उत्पादन तब तक ठीक है जब तक सत्यापनकर्ताओं का एक मजबूत और अधिकतम विकेन्द्रीकृत नेटवर्क है जो यह साबित करने में सक्षम है कि ब्लॉक सही हैं। विकेंद्रीकरण एक साधन है, अंतिम लक्ष्य नहीं - हम जो चाहते हैं वह सही ब्लॉक्स हैं। </ExpandableCard>

## PBS और डैंकशार्डिंग {#pbs-and-danksharding}

डैंकशार्डिंग वह तरीका है जिससे Ethereum प्रति सेकंड >100,000 लेनदेन तक स्केल करेगा और रोलअप उपयोगकर्ताओं के लिए शुल्क को कम करेगा। यह PBS पर निर्भर करता है क्योंकि यह ब्लॉक बिल्डरों के लिए कार्यभार बढ़ाता है, जिन्हें 1 सेकंड से भी कम समय में 64 MB तक रोलअप डेटा के लिए प्रमाण की गणना करनी होगी। इसके लिए संभवतः विशेष बिल्डरों की आवश्यकता होगी जो कार्य के लिए पर्याप्त हार्डवेयर समर्पित कर सकें। हालाँकि, मौजूदा स्थिति में MEV निष्कर्षण के कारण ब्लॉक बिल्डिंग अधिक परिष्कृत और शक्तिशाली ऑपरेटरों के आसपास तेजी से केंद्रीकृत हो सकती है। प्रस्तावक-बिल्डर अलगाव इस वास्तविकता को अपनाने और ब्लॉक सत्यापन (महत्वपूर्ण भाग) या स्टेकिंग पुरस्कारों के वितरण पर केंद्रीकरण बल लगाने से रोकने का एक तरीका है। एक बड़ा लाभ यह है कि विशेष ब्लॉक निर्माता डैंकशर्डिंग के लिए आवश्यक डेटा प्रमाणों की गणना करने के इच्छुक और सक्षम भी हैं।

## वर्तमान प्रगति {#current-progress}

PBS अनुसंधान के एक उन्नत चरण में है, लेकिन अभी भी कुछ महत्वपूर्ण डिज़ाइन प्रश्न हैं जिन्हें एथेरियम क्लाइंट में प्रोटोटाइप करने से पहले हल करने की आवश्यकता है। अभी तक कोई अंतिम विनिर्देश नहीं है। इसका मतलब है कि PBS में एक साल या उससे अधिक समय लगने की संभावना है। नवीनतम [अनुसंधान की स्थिति](https://notes.ethereum.org/@vbuterin/pbs_censorship_resistance) देखें।

## अतिरिक्त पठन {#further-reading}

- [अनुसंधान की स्थिति: PBS के तहत सेंसरशिप प्रतिरोध](https://notes.ethereum.org/@vbuterin/pbs_censorship_resistance)
- [PBS-अनुकूल शुल्क बाज़ार डिज़ाइन](https://ethresear.ch/t/proposer-block-builder-separation-friendly-fee-market-designs/9725)
- [PBS और सेंसरशिप प्रतिरोध](https://notes.ethereum.org/@fradamt/H1TsYRfJc#Secondary-auctions)
- [समावेशन सूचियाँ](https://notes.ethereum.org/@fradamt/H1ZqdtrBF)
