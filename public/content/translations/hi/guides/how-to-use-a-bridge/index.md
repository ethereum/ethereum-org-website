---
title: टोकन को दूसरी परत से कैसे जोड़े
description: एक गाइड जिसमें बताया गया है कि ब्रिज का इस्तेमाल करके टोकन को इथेरियम से लेयर 2 तक कैसे ले जा सकते हैं।
lang: hi
---

# टोकन को दूसरी परत से कैसे जोड़े

अगर इथेरियम पर बहुत ज्यादा ट्रैफिक हो, तो यह महंगा हो सकता है। इसका एक समाधान नई "लेयरें" बनाना है: यानी अलग-अलग नेटवर्क जो इथेरियम के समान तरीकों से काम करते हैं। ये तथाकथित लेयर 2s कम शुल्क पर कई अधिक लेन-देन को संसाधित करके और समय-समय पर केवल इनके परिणाम को इथेरियम पर संग्रहीत करके इथेरियम पर भीड़ और लागत को कम करने में मदद करते हैं। इस प्रकार, ये लेयर 2s हमें तेज़ गति और कम लागत के साथ लेनदेन करने में सक्षम बनाती हैं। इन लाभों के कारण कई लोकप्रिय क्रिप्टो प्रोजेक्ट लेयर 2s इस्तेमाल करना शुरू कर रहे हैं। इथेरियम से लेयर 2 तक टोकन ले जाने का सबसे सरल तरीका ब्रिज का इस्तेमाल करना है।

**पूर्वावश्यकता:**

- आपके पास क्रिप्टो वॉलेट होने पर, आप इस ट्यूटोरियल का अनुसरण कर सकते हैं: [कैसे: एथेरियम खाते में "रजिस्टर" करें](/guides/how-to-create-an-ethereum-account/)
- अपने वॉलेट में धनराशि जोड़ें

## 1. निर्धारित करें कि आप किस लेयर 2 नेटवर्क का इस्तेमाल करना चाहते हैं

आप हमारे [लेयर 2 पेज](/layer-2/) पर विभिन्न प्रोजेक्ट्स और महत्वपूर्ण लिंक के बारे में अधिक जान सकते हैं।

## २ चयनित ब्रिज पर जाएं

कुछ लोकप्रिय लेयर 2s हैं:

- [Arbitrum ब्रिज](https://bridge.arbitrum.io/?l2ChainId=42161)
- [Optimism ब्रिज](https://app.optimism.io/bridge/deposit)
- [बोबा नेटवर्क ब्रिज](https://gateway.boba.network/)

## ३ अपने वॉलेट से ब्रिज से जुड़ें

सुनिश्चित करें कि आपका वॉलेट इथेरियम मेननेट नेटवर्क से जुड़ा है। अगर ऐसा नहीं है, तो वेबसाइट स्वचालित रूप से आपको नेटवर्क स्विच करने के लिए संकेत देगी।

![टोकन ब्रिजिंग के लिए सामान्य इंटरफ़ेस](./bridge1.png)

## 4. राशि निर्दिष्ट करें और धनराशि स्थानांतरित करें

अप्रिय आश्चर्य से बचने के लिए लेयर 2 नेटवर्क पर आपको बदले में मिलने वाली राशि और फीस की समीक्षा करें।

![टोकन ब्रिजिंग के लिए सामान्य इंटरफ़ेस](./bridge2.png)

## 5. अपने वॉलेट में लेनदेन की पुष्टि करें

लेनदेन को संसाधित करने के लिए आपको ETH के रूप में शुल्क का भुगतान करना होगा।

![टोकन ब्रिजिंग के लिए सामान्य इंटरफ़ेस](./bridge3.png)

## 6. अपने फंड के स्थानांतरित होने की प्रतीक्षा करें

इस प्रक्रिया में 10 मिनट से अधिक समय नहीं लगना चाहिए।

## 7. चयनित लेयर 2 नेटवर्क को अपने वॉलेट में जोड़ें (वैकल्पिक)

आप नेटवर्क के RPC विवरण खोजने के लिए [chainlist.org](http://chainlist.org) का इस्तेमाल कर सकते हैं। एक बार जब नेटवर्क जुड़ जाता है और लेनदेन समाप्त हो जाता है, तो आपको अपने वॉलेट में टोकन दिखने चाहिए।
<br />

<InfoBanner shouldSpaceBetween emoji=":eyes:">
  <div>और अधिक सीखना चाहते है?</div>
  <ButtonLink href="/guides/">
    हमारी अन्य गाइडें देखें
  </ButtonLink>
</InfoBanner>

## अक्सर पूछे जाने वाले सवाल

### अगर मेरे फंड एक्सचेंज पर हैं, तो क्या होगा?

हो सकता है कि आप किसी एक्सचेंज से सीधे कुछ लेयर 2s तक निकासी करने में सक्षम हों। अधिक जानकारी के लिए हमारे [लेयर 2 पेज](/layer-2/) के "लेयर 2 पर जाएँ" अनुभाग देखें।

### क्या कोई अपने टोकन को L2 पर ब्रिज करने के बाद इथेरियम मेननेट पर वापस जा सकता है?

हां, आप उसी ब्रिज का इस्तेमाल करके हमेशा अपने फंड को मेननेट पर वापस ले जा सकते हैं।
