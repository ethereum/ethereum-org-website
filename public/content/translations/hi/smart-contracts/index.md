---
title: स्मार्ट अनुबंध
description: स्मार्ट अनुबंधों का एक गैर-तकनीकी परिचय
lang: hi
---

# स्मार्ट अनुबंधों का परिचय {#introduction-to-smart-contracts}

स्मार्ट अनुबंध इथेरियम की एप्लिकेशन परत के मूलभूत निर्माण खंड हैं। वे [ब्लॉकचेन](/glossary/#blockchain)पर संग्रहीत कंप्यूटर प्रोग्राम हैं जो "अगर यह है तो वह" तर्क का पालन करते हैं, और इसके कोड द्वारा परिभाषित नियमों के अनुसार निष्पादित होने की गारंटी देते हैं, जिन्हें एक बार बनाए जाने के बाद बदला नहीं जा सकता है।

निक स्जाबो ने "स्मार्ट अनुबंध" शब्द गढ़ा। 1994 में, उन्होंने इसका [परिचय](https://www.fon.hum.uva.nl/rob/Courses/InformationInSpeech/CDROM/Literature/LOTwinterschool2006/szabo.best.vwh.net/smart.contracts.html) लिखा, और 1996 में उन्होंने लिखा कि [स्मार्ट अनुबंध क्या कर सकते हैं](https://www.fon.hum.uva.nl/rob/Courses/InformationInSpeech/CDROM/Literature/LOTwinterschool2006/szabo.best.vwh.net/smart_contracts_2.html)।

Szabo ने एक ऐसे डिजिटल मार्केटप्लेस की कल्पना की, जहां स्वचालित, [क्रिप्टोग्राफ़िक रूप से-सुरक्षित](/glossary/#cryptography) प्रक्रियाएं विश्वसनीय बिचौलियों के बिना लेनदेन और व्यावसायिक कार्यों को सक्षम करती हैं। इथेरियम पर स्मार्ट अनुबंध इस कल्पना को अभ्यास में लाते हैं।

फाइनमैटिक्स को स्मार्ट अनुबंधों को समझाते हुए देखें:

<YouTube id="pWGLtjG-F5c" />

## पारंपरिक अनुबंधों पर विश्वास {#trust-and-contracts}

पारंपरिक अनुबंध के साथ एक सबसे बड़ी समस्या यह है की अनुबंध के परिणामों का अनुसरण करने के लिए विश्वसनीय व्यक्तियों की आवश्यकता है।

उदाहरण:

ऐलिस और बॉब साइकिल रेस कर रहे हैं। मान लीजिए कि ऐलिस ने बॉब से 10 डॉलर की शर्त लगाई कि वह रेस जीत जाएगी। बॉब को विश्वास है कि वह विजेता होगा और शर्त मान जाता है। अंत में, ऐलिस बॉब से काफी पहले दौड़ पूरी करती है और जीत जाती है। लेकिन बॉब ने शर्त पर भुगतान करने से इनकार कर दिया, यह दावा करते हुए कि ऐलिस ने बेईमानी की होगी।

यह उदाहरण किसी भी मूर्ख समझौते की समस्या को दर्शाता है। भले ही समझौते की शर्तें पूरी हो जाएं (यानी आप दौड़ के विजेता हैं), फिर भी आपको समझौते को पूरा करने के लिए किसी अन्य व्यक्ति पर भरोसा करना होगा (यानी शर्त का भुगतान करना)।

## एक डिजिटल वेंडिंग मशीन {#vending-machine}

स्मार्ट अनुबंध के लिए एक सरल रूपक एक वेंडिंग मशीन है, जो कुछ हद तक स्मार्ट अनुबंध के समान काम करता है - विशिष्ट इनपुट पहले से निर्धारित आउटपुट ही देता है।

- आप कोई उत्पाद चुनते हैं
- वेंडिंग मशीन कीमत बताती है
- आप पैसे देते हैं
- वेंडिंग मशीन पुष्टि करती है कि आपने सही राशि का भुगतान किया है
- वेंडिंग मशीन आपको आपका सामान देती है

सभी आवश्यकताएं पूरी होने के बाद ही वेंडिंग मशीन आपको आपका सामान देगी। यदि आप कोई सामान नहीं चुनते हैं या पर्याप्त पैसा नहीं देते हैं, तो वेंडिंग मशीन आपका सामान नहीं देगी।

## स्वचालित निष्पादन {#automation}

स्मार्ट अनुबंध का मुख्य लाभ यह है कि यह निश्चित शर्तों के पूरा होने पर ही स्पष्ट कोड निष्पादित करता है। परिणाम की व्याख्या करने या मोल-भाव करने के लिए किसी इंसान की प्रतीक्षा करने की कोई आवश्यकता नहीं है। इससे विश्वसनीय मध्यस्थों की आवश्यकता समाप्त हो जाती है।

जैसे, आप एक स्मार्ट अनुबंध लिख सकते हैं जो किसी बच्चे के लिए एस्क्रो में धनराशि रखता है, और एक विशिष्ट तिथि के बाद धनराशि निकालने की अनुमति देता है। यदि वे उस तिथि से पहले धनराशि लेने का प्रयास करते हैं, तो स्मार्ट अनुबंध निष्पादित नहीं होगा। या आप एक अनुबंध लिख सकते हैं जो डीलर को भुगतान करने पर खुद से आपको कार का एक डिजिटल संस्करण दे देगा।

## अनुमानित परिणाम {#predictability}

पारंपरिक अनुबंध अस्पष्ट होते हैं क्योंकि उनकी व्याख्या करने के लिए और अमल में लाने के लिए वे इंसानो पर निर्भर होते हैं। जैसे, दो न्यायाधीश किसी अनुबंध की अलग-अलग व्याख्या कर सकते हैं, जिससे अलग निर्णय और असमान परिणाम मिल सकते हैं। स्मार्ट अनुबंध इस संभावना को खत्म कर देते हैं। इसके बजाय अनुबंध के कोड में लिखी शर्तों के आधार पर स्मार्ट अनुबंध सही रूप से निष्पादित होते हैं। इस सटीकता का मतलब है कि समान परिस्थितियों में, स्मार्ट अनुबंध समान परिणाम देगा।

## सार्वजनिक अभिलेख {#public-record}

स्मार्ट अनुबंध ऑडिट और ट्रैकिंग के लिए लाभदायक हैं। चूंकि इथेरियम स्मार्ट अनुबंध सार्वजनिक ब्लॉकचेन पर हैं, इसलिए संपत्ति स्थानांतरण और अन्य संबंधित जानकारी को कोई भी तुरंत ट्रैक कर सकता है। जैसे, आप यह पता कर सकते हैं कि किसी ने आपके पते पर पैसे भेजे हैं।

## गोपनीयता की सुरक्षा {#privacy-protection}

स्मार्ट अनुबंध आपके गोपनीयता की सुरक्षा भी करते है। चूंकि इथेरियम एक छद्म नाम वाला नेटवर्क है (आपका लेनदेन सार्वजनिक रूप से आपकी पहचान से नहीं बल्कि एक अद्वितीय क्रिप्टोग्राफ़िक पते से जुड़ा होता है), आप अपनी गोपनीयता की नज़र रखने वालों से रक्षा कर सकते हैं।

## दर्शनीय शर्तें {#visible-terms}

अंत में, पारंपरिक अनुबंधों की तरह, आप स्मार्ट अनुबंध पर हस्ताक्षर करने (या अन्यथा इसके साथ इंटरैक्ट करने) से पहले देख सकते हैं कि इसमें क्या है। एक स्मार्ट अनुबंध की पारदर्शिता यह गारंटी देती है कि कोई भी इसकी जांच कर सकता है।

## स्मार्ट अनुबंध उपयोग के मामले {#use-cases}

स्मार्ट अनुबंध वह सब कुछ कर सकते हैं जो कंप्यूटर प्रोग्राम करता है।

वे गणना कर सकते हैं, मुद्रा बना सकते हैं, डेटा स्टोर कर सकते हैं, [NFT](/glossary/#nft) का टकसाल कर सकते हैं, संचार भेज सकते हैं और यहां तक कि ग्राफिक्स भी जनरेट कर सकते हैं। कुछ लोकप्रिय, वास्तविक दुनिया के उदाहरण:

- [स्टेबल कॉइंस](/stablecoins/)
- [अनोखा डिजिटल संपत्ति बनाना और वितरित करना](/nft/)
- [एक स्वचालित, खुला मुद्रा एक्सचेंज](/get-eth/#dex)
- [विकेंद्रीकृत गेमिंग](/dapps/?category=gaming#explore)
- [एक बीमा पॉलिसी जो स्वचालित भुगतान करती है](https://etherisc.com/)
- [एक मानक जो लोगों को अनुकूलित, अंतरसंचालनीय मुद्रा बनाने की सुविधा देता है](/developers/docs/standards/tokens/)

## अग्रिम पठन {#further-reading}

- [कैसे स्मार्ट अनुबंध दुनिया को बदलेंगे](https://www.youtube.com/watch?v=pA6CGuXEKtQ)
- [स्मार्ट अनुबंध: ब्लॉकचेन तकनीक जो वकीलों की जगह ले लेगा](https://blockgeeks.com/guides/smart-contracts/)
- [डेवलपर्स के लिए स्मार्ट अनुबंध](/developers/docs/smart-contracts/)
- [स्मार्ट-अनुबंध लिखना सीखें](/developers/learning-tools/)
- [इथेरियम में महारत हासिल करें - स्मार्ट अनुबंध क्या है?](https://github.com/ethereumbook/ethereumbook/blob/develop/07smart-contracts-solidity.asciidoc#what-is-a-smart-contract)
