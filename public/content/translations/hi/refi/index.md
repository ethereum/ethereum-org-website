---
title: "रीजेनेरेटिव फाइनेंस (ReFi)"
description: "ReFi और इसके वर्तमान उपयोग मामलों का अवलोकन।"
lang: hi
template: use-cases
emoji: ":recycle:"
sidebarDepth: 2
image: /images/future_transparent.png
alt: ""
summaryPoint1: "पुनर्योजी सिद्धांतों पर निर्मित एक वैकल्पिक आर्थिक प्रणाली"
summaryPoint2: "इथेरियम का उपयोग करके जलवायु परिवर्तन जैसे वैश्विक स्तर के समन्वय संकटों को हल करने का प्रयास"
summaryPoint3: "सत्यापित कार्बन क्रेडिट जैसी पारिस्थितिक लाभ संपत्तियों को बड़े पैमाने पर बढ़ाने का एक उपकरण"
---

## ReFi क्या है? {#what-is-refi}

**पुनर्योजी वित्त (ReFi)** [ब्लॉकचेन](/glossary/#blockchain) के शीर्ष पर निर्मित उपकरणों और विचारों का एक समूह है, जिसका उद्देश्य ऐसी अर्थव्यवस्थाएं बनाना है, जो शोषणकारी या दोहन करने वाली के बजाय पुनर्योजी हों। अंततः, निष्कर्षण प्रणालियाँ उपलब्ध संसाधनों को समाप्त कर देती हैं और ढह जाती हैं; पुनर्योजी तंत्र के बिना, उनमें लचीलेपन की कमी होती है। ReFi मानता है कि हमारे ग्रह और समुदायों से संसाधनों के अस्थायी निष्कासन से मौद्रिक मूल्य के निर्माण को अलग किया जाना चाहिए।

इसके बजाय, ReFi पुनर्योजी चक्र बनाकर पर्यावरणीय, सांप्रदायिक या सामाजिक समस्याओं को हल करने का प्रयास करता है। ये प्रणालियां प्रतिभागियों के लिए मूल्य बनाती हैं और साथ ही समुदायों और पारिस्थितिकी तंत्र को लाभ पहुंचाती हैं।

ReFi की नींव में से एक है कैपिटल इंस्टीट्यूट के जॉन फ़ुलर्टन द्वारा प्रवर्तित पुनर्योजी अर्थशास्त्र की अवधारणा। उन्होंने [आठ परस्पर जुड़े सिद्धांतों](https://capitalinstitute.org/8-principles-regenerative-economy/) का प्रस्ताव रखा जो प्रणालीगत स्वास्थ्य के आधार हैं:

![आठ परस्पर जुड़े सिद्धांत](refi-regenerative-economy-diagram.png)

ReFi परियोजनाएं इन सिद्धांतों को [स्मार्ट अनुबंधों](/glossary/#smart-contract) और [विकेंद्रीकृत वित्त (DeFi)](/glossary/#defi) अनुप्रयोगों का उपयोग करके साकार करती हैं, ताकि पुनर्योजी व्यवहारों को प्रोत्साहित किया जा सके, उदाहरण के लिए, खराब हो चुके पारिस्थितिक तंत्र को बहाल करना, और जलवायु परिवर्तन और जैव विविधता के नुकसान जैसे वैश्विक मुद्दों पर बड़े पैमाने पर सहयोग की सुविधा प्रदान करना।

ReFi [विकेंद्रीकृत विज्ञान (DeSci)](/desci/) आंदोलन के साथ भी ओवरलैप होता है, जो वैज्ञानिक ज्ञान को वित्तपोषित करने, बनाने, समीक्षा करने, क्रेडिट देने, संग्रहीत करने और प्रसारित करने के लिए एथेरियम को एक प्लेटफॉर्म के रूप में उपयोग करता है। DeSci उपकरण पेड़ लगाने, समुद्र से प्लास्टिक हटाने या एक ख़राब पारिस्थितिकी तंत्र को बहाल करने जैसी पुनर्योजी गतिविधियों के लिए सत्यापन योग्य मानकों और प्रथाओं को विकसित करने, लागू करने और निगरानी करने के लिए उपयोगी हो सकते हैं।

<YouTube id="La52dDzBt2k" />

## कार्बन क्रेडिट का टोकनीकरण {#tokenization-of-carbon-credits}

**[स्वैच्छिक कार्बन बाजार (VCM)](https://climatefocus.com/so-what-voluntary-carbon-market-exactly/)** उन परियोजनाओं के वित्तपोषण के लिए एक तंत्र है जो कार्बन उत्सर्जन पर एक सत्यापित सकारात्मक प्रभाव डालते हैं, या तो चल रहे उत्सर्जन को कम करते हैं, या वायुमंडल से पहले से उत्सर्जित ग्रीनहाउस गैसों को हटाते हैं। इन परियोजनाओं को सत्यापित होने के बाद, "कार्बन क्रेडिट" नामक संपत्ति मिलती है, जिसे वे उन व्यक्तियों और संगठनों को बेच सकते हैं, जो जलवायु कार्रवाई का समर्थन करना चाहते हैं।

VCM के अलावा, कई सरकार-अनिवार्य कार्बन बाजार ('अनुपालन बाजार') भी हैं, जिनका उद्देश्य एक विशेष अधिकार क्षेत्र (जैसे, देश या क्षेत्र) के भीतर कानूनों या विनियमों के माध्यम से कार्बन मूल्य स्थापित करना है, जो वितरित किए जाने वाले परमिट की आपूर्ति को नियंत्रित करते हैं। अनुपालन बाज़ार अपने अधिकार क्षेत्र में प्रदूषकों को उत्सर्जन कम करने के लिए प्रेरित करते हैं, लेकिन वे पहले से ही उत्सर्जित ग्रीनहाउस गैसों को हटाने में सक्षम नहीं हैं।

हाल के दशकों में अपने विकास के बावजूद, VCM विभिन्न समस्याओं से जूझ रहा है:

1. अत्यधिक टुकड़ा-टुकड़ा तरलता
2. अपारदर्शी लेन-देन तंत्र
3. उच्च शुल्क
4. बहुत धीमी व्यापार गति
5. स्केलेबिलिटी का अभाव

VCM को नए ब्लॉकचेन-आधारित **डिजिटल कार्बन बाजार (DCM)** में परिवर्तित करना कार्बन क्रेडिट को मान्य करने, लेन-देन करने और उपभोग करने के लिए मौजूदा प्रौद्योगिकी को अपग्रेड करने का एक अवसर हो सकता है। ब्लॉकचेन, सार्वजनिक रूप से सत्यापन योग्य डेटा, एक विस्तृत यूज़र श्रेणी के लिए पहुंच और अधिक तरलता की अनुमति देते हैं।

ReFi परियोजनाएं, पारंपरिक बाज़ार की कई समस्याओं को दूर करने के लिए ब्लॉकचेन प्रौद्योगिकी का उपयोग करती हैं:

- **तरलता तरलता पूलों की एक छोटी संख्या में केंद्रित है** जिसका कोई भी स्वतंत्र रूप से ट्रेड कर सकता है। बड़े संगठन और व्यक्तिगत उपयोगकर्ता इन पूलों का उपयोग बिना विक्रेता/खरीददार की मैन्युअल खोज, प्रतिभाग शुल्क या पूर्व पंजीकरण के कर सकते हैं।
- **सभी लेन-देन सार्वजनिक ब्लॉकचेन पर दर्ज किए जाते हैं**। हर कार्बन क्रेडिट का पथ व्यापार गतिविधि के कारण हमेशा के लिए पता चलता है जैसे ही यह DCM में उपलब्ध होता है।
- **लेन-देन की गति लगभग तत्काल है**। पुराने बाजारों के माध्यम से बड़ी मात्रा में कार्बन क्रेडिट्स को सुरक्षित करना दिनों या सप्ताहों ले सकता है, लेकिन यह DCM में कुछ सेकंड में प्राप्त किया जा सकता है।
- **ट्रेडिंग गतिविधि मध्यस्थों के बिना होती है**, जो उच्च शुल्क लेते हैं। डिजिटल कार्बन क्रेडिट, पारंपरिक क्रेडिट की तुलना में महत्वपूर्ण लागत में कमी का प्रतिनिधित्व करते हैं।
- **DCM स्केलेबल है** और व्यक्तियों और बहुराष्ट्रीय निगमों दोनों की मांगों को पूरा कर सकता है।

### DCM के प्रमुख घटक {#key-components-dcm}

DCM का वर्तमान परिदृश्य चार प्रमुख घटकों से बना है:

1. [Verra](https://verra.org/project/vcs-program/registry-system/) और [Gold Standard](https://www.goldstandard.org/) जैसी रजिस्ट्रियां यह सुनिश्चित करती हैं कि कार्बन क्रेडिट बनाने वाली परियोजनाएं विश्वसनीय हैं। वे उन डेटाबेस को भी संचालित करते हैं जिनमें डिजिटल कार्बन क्रेडिट उत्पन्न होते हैं और उन्हें स्थानांतरित या उपयोग (सेवानिवृत्त) किया जा सकता है।

ब्लॉकचेन पर निर्मित हो रही अभिनव परियोजनाओं की एक नई लहर चल रही है, जो इस क्षेत्र में मौजूदा प्रतिस्‍पर्धियों को बाधित करने का प्रयास कर रही हैं।

2. कार्बन ब्रिजेज, उर्फ टोकनाइज़र्स, पारंपरिक रजिस्ट्रीज से DCM में कार्बन क्रेडिट्स को प्रतिनिधित्व या स्थानांतरित करने की प्रौद्योगिकी प्रदान करते हैं। उल्लेखनीय उदाहरणों में [Toucan Protocol](https://toucan.earth/), [C3](https://c3.app/), और [Moss.Earth](https://moss.earth/) शामिल हैं।
3. एकीकृत सेवाएं अंत उपयोगकर्ताओं को कार्बन टालने और/या हटाने के क्रेडिट प्रदान करती हैं ताकि वे क्रेडिट का पारिस्थितिकी लाभ दावा कर सकें और जलवायु क्रियावली का समर्थन करने के लिए दुनिया के साथ साझा कर सकें।

[Klima Infinity](https://www.klimadao.finance/infinity) और [Senken](https://senken.io/) जैसे कुछ, तीसरे पक्ष द्वारा विकसित और Verra जैसे स्थापित मानकों के तहत जारी की गई विभिन्न परियोजनाओं की पेशकश करते हैं; [Nori](https://nori.com/) जैसे अन्य केवल अपने स्वयं के कार्बन क्रेडिट मानक के तहत विकसित विशिष्ट परियोजनाओं की पेशकश करते हैं, जिन्हें वे जारी करते हैं और जिनके लिए उनका अपना समर्पित मार्केटप्लेस है।

4. अंतर्निहित रेल्स और बुनियादी ढांचा जो कार्बन बाजार की पूरी आपूर्ति श्रृंखला के प्रभाव और कुशलता को बढ़ावा देने की सुविधा प्रदान करता है। [KlimaDAO](http://klimadao.finance/) एक सार्वजनिक वस्तु के रूप में तरलता प्रदान करता है (किसी को भी पारदर्शी मूल्य पर कार्बन क्रेडिट खरीदने या बेचने की अनुमति देता है), पुरस्कारों के साथ कार्बन बाजारों और रिटायरमेंट के बढ़े हुए थ्रूपुट को प्रोत्साहित करता है, और विभिन्न प्रकार के टोकनीकृत कार्बन क्रेडिट के बारे में डेटा तक पहुंचने, साथ ही प्राप्त करने और रिटायर करने के लिए उपयोगकर्ता-अनुकूल इंटरऑपरेबल टूलिंग प्रदान करता है।

## कार्बन बाजारों से परे ReFi {#refi-beyond}

हालांकि, इस समय आम तौर पर कार्बन बाज़ारों पर और विशेष रूप से अंतरिक्ष के भीतर VCM को DCM में परिवर्तित करने पर मजबूत ज़ोर है, “ReFi” शब्द पूरी तरह से कार्बन तक ही सीमित नहीं है। कार्बन क्रेडिट के अलावा अन्य पारिस्थितिकी तंत्र संपत्तियां भी विकसित और टोकनीकृत की जा सकती हैं, जिसका मतलब होगा कि अन्य नकारात्मक बाह्यताओं की कीमत भी भविष्य की आर्थिक प्रणालियों की आधार परतों के भीतर रखी जा सकती है। इसके अलावा, इस आर्थिक मॉडल के पुनर्योजी पहलू को अन्य क्षेत्रों में भी लागू किया जा सकता है, जैसे कि [Gitcoin](https://gitcoin.co/) जैसे द्विघात वित्तपोषण प्लेटफॉर्म के माध्यम से सार्वजनिक वस्तुओं का वित्तपोषण। खुली भागीदारी और संसाधनों के समान वितरण के विचार पर बने संगठन सभी को ओपन-सोर्स सॉफ़्टवेयर परियोजनाओं के साथ-साथ शैक्षिक, पर्यावरण और समुदाय-संचालित परियोजनाओं के लिए धन जुटाने के लिए सशक्त बनाते हैं।

पूंजी की दिशा को निष्कर्षण प्रथाओं से दूर, पुनर्योजी प्रवाह की दिशा में बदलकर, वे परियोजनाएं और कंपनियां, जो सामाजिक, पर्यावरणीय, या सामुदायिक लाभ प्रदान करती हैं—और जो पारंपरिक वित्त में वित्तपोषण प्राप्त करने में असफल हो सकती हैं—जमीन पर उतर सकती हैं और वे अधिक तेज़ और आसानी से समाज के लिए सकारात्मक बाह्यताएं उत्पन्न कर सकती हैं। वित्‍तपोषण के इस मॉडल में परिवर्तन से, अधिक समावेशी आर्थिक प्रणालियों का द्वार भी खुलता है, जहां सभी जनसांख्यिकी के लोग सक्रिय भागीदार बन सकते हैं, बजाय केवल साक्षी बने रहने के। ReFi हमारी प्रजातियों और हमारे ग्रह पर सभी जीवन के सामने आने वाली अस्तित्वगत चुनौतियों पर कार्रवाई के समन्वय के लिए, एक तंत्र के रूप में एथेरियम की एक दृष्टि प्रदान करता है—एक नए आर्थिक प्रतिमान की आधार परत के रूप में, जो आने वाली शताब्दियों के लिए अधिक समावेशी और टिकाऊ भविष्य को सक्षम बनाता है।

## ReFi पर अतिरिक्त पाठन

- [कार्बन मुद्राओं और अर्थव्यवस्था में उनके स्थान का एक उच्च-स्तरीय अवलोकन](https://www.klimadao.finance/resources/the-vision-of-a-carbon-currency)
- [The Ministry for the Future, जलवायु परिवर्तन से लड़ने में कार्बन-समर्थित मुद्रा की भूमिका को दर्शाने वाला एक उपन्यास](https://en.wikipedia.org/wiki/The_Ministry_for_the_Future)
- [स्वैच्छिक कार्बन बाजारों को स्केल करने के लिए टास्कफोर्स द्वारा एक विस्तृत रिपोर्ट](https://www.iif.com/Portals/1/Files/TSVCM_Report.pdf)
- [केविन ओवोकी और इवान मियाज़ोनो की ReFi पर CoinMarketCap शब्दावली प्रविष्टि](https://coinmarketcap.com/academy/glossary/regenerative-finance-refi)
