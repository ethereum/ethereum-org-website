---
title: "विकेंद्रीकृत सोशल नेटवर्क"
description: "इथेरियम पर विकेंद्रीकृत सोशल नेटवर्क का अवलोकन"
lang: hi
template: use-cases
emoji: ":mega:"
sidebarDepth: 2
image: /images/ethereum-learn.png
summaryPoint1: "सामाजिक संपर्क, सामग्री निर्माण और वितरण के लिए ब्लॉकचेन-आधारित प्लेटफ़ॉर्म।"
summaryPoint2: "विकेंद्रीकृत सोशल मीडिया नेटवर्क उपयोगकर्ता की गोपनीयता की रक्षा करते हैं और डेटा सुरक्षा बढ़ाते हैं।"
summaryPoint3: "टोकन और NFT सामग्री से कमाई करने के नए तरीके बनाते हैं।"
---

सोशल नेटवर्क हमारे दैनिक संचार और इंटरैक्शन में एक अहम भूमिका निभाते हैं। हालाँकि, इन प्लेटफार्मों के केंद्रीकृत नियंत्रण ने कई समस्याएं पैदा की हैं: डेटा उल्लंघन, सर्वर आउटेज, प्लेटफॉर्म से हटाया जाना, सेंसरशिप और गोपनीयता उल्लंघन कुछ ऐसे ट्रेड-ऑफ हैं जो सोशल मीडिया अक्सर करते हैं। इन समस्याओं से निपटने के लिए, डेवलपर्स इथेरियम पर सोशल नेटवर्क बना रहे हैं। विकेंद्रीकृत सोशल नेटवर्क पारंपरिक सोशल नेटवर्किंग प्लेटफार्मों की कई समस्याओं को ठीक कर सकते हैं और उपयोगकर्ताओं के अनुभव में सुधार कर सकते हैं।

## विकेंद्रीकृत सोशल नेटवर्क क्या हैं? {#what-are-decentralized-social-networks}

विकेंद्रीकृत सोशल नेटवर्क [ब्लॉकचेन-आधारित](/glossary/#blockchain) प्लेटफॉर्म हैं जो उपयोगकर्ताओं को जानकारी का आदान-प्रदान करने के साथ-साथ दर्शकों को कंटेंट प्रकाशित और वितरित करने की अनुमति देते हैं। क्योंकि ये एप्लिकेशन ब्लॉकचेन पर चलते हैं, वे विकेंद्रीकृत होने और सेंसरशिप और अनुचित नियंत्रण का प्रतिरोध करने में सक्षम हैं।

Facebook, LinkedIn, Twitter और Medium जैसी स्थापित सोशल मीडिया सेवाओं के विकल्प के रूप में कई विकेन्द्रीकृत सोशल नेटवर्क मौजूद हैं। लेकिन ब्लॉकचेन-संचालित सोशल नेटवर्क में कई विशेषताएं हैं जो उन्हें पारंपरिक सोशल प्लेटफार्मों से आगे रखती हैं।

<YouTube id="UdT2lpcGvcQ" />

### विकेंद्रीकृत सोशल नेटवर्क कैसे काम करते हैं? {#decentralized-social-networks-overview}

विकेंद्रीकृत सोशल नेटवर्क [विकेंद्रीकृत अनुप्रयोगों (डैप्स)](/apps/) का एक वर्ग हैं—ब्लॉकचेन पर तैनात [स्मार्ट अनुबंधों](/glossary/#smart-contract) द्वारा संचालित अनुप्रयोग। अनुबंध कोड, इन ऐप के लिए बैकएंड के रूप में कार्य करता है और उनके व्यावसायिक तर्क को परिभाषित करता है।

पारंपरिक सोशल मीडिया प्लेटफ़ॉर्म, यूज़र की जानकारी, प्रोग्राम कोड, और डेटा के अन्य रूपों को संग्रहीत करने के लिए डेटाबेस पर निर्भर करते हैं। लेकिन इससे विफलता के एकल बिन्दु बनते हैं और महत्वपूर्ण जोखिम पैदा होता है। उदाहरण के लिए, फेसबुक के सर्वर अक्टूबर 2021 में कुख्यात रूप से [घंटों के लिए ऑफ़लाइन हो गए थे](https://www.npr.org/2021/10/05/1043211171/facebook-instagram-whatsapp-outage-business-impact), जिससे उपयोगकर्ता प्लेटफॉर्म से कट गए थे।

विकेंद्रीकृत सोशल नेटवर्क, दुनिया भर के हजारों नोड वाले [पीयर-टू-पीयर नेटवर्क](/glossary/#peer-to-peer-network) पर मौजूद हैं। अगर कुछ नोड विफल भी हो जाएं, तब भी नेटवर्क निर्बाध रूप से चलता रहेगा, जिससे एप्लिकेशन पर विफलताओं और आउटेज का असर नहीं होगा।

[इंटरप्लेनेटरी फाइल सिस्टम (IPFS)](https://ipfs.io/) जैसी विकेंद्रीकृत भंडारण प्रणालियों का उपयोग करके, इथेरियम पर बने सोशल नेटवर्क उपयोगकर्ता की जानकारी को शोषण और दुर्भावनापूर्ण उपयोग से बचा सकते हैं। न तो कोई आपकी व्यक्तिगत जानकारी विज्ञापनदाताओं को बेचेगा, और न ही हैकर्स आपकी गोपनीय जानकारी चुरा पाएंगे।

ब्लॉकचेन-आधारित कई सोशल प्लेटफ़ॉर्म में नेटिव टोकन होते हैं, जो विज्ञापन राजस्व के अभाव में, मुद्रीकरण को शक्ति प्रदान करते हैं। यूज़र, कुछ सुविधाओं का प्रयोग करने, इन-ऐप खरीदारी पूरी करने या अपने पसंदीदा कंटेंट बनाने वाले को टिप देने के लिए इन टोकन को खरीद सकते हैं।

## विकेंद्रीकृत सोशल नेटवर्क के लाभ {#benefits}

1. विकेंद्रीकृत सोशल नेटवर्क सेंसरशिप-प्रतिरोधी हैं और सभी के लिए खुले हैं। इसका मतलब है कि **उपयोगकर्ताओं पर प्रतिबंध नहीं लगाया जा सकता**, उन्हें मंच से नहीं हटाया जा सकता, या मनमाने ढंग से प्रतिबंधित नहीं किया जा सकता है।

2. विकेंद्रीकृत सोशल नेटवर्क **ओपन-सोर्स आदर्शों पर बने हैं** और सार्वजनिक निरीक्षण के लिए अनुप्रयोगों का स्रोत कोड उपलब्ध कराते हैं। पारंपरिक सोशल मीडिया में आम अपारदर्शी एल्गोरिथम के कार्यान्वयन को समाप्त करके, ब्लॉकचेन-आधारित सोशल नेटवर्क यूज़र और प्लेटफ़ॉर्म पे मौजूद रचनाकारों के हितों को संरेखित कर सकते हैं।

3. विकेन्द्रीकृत सोशल नेटवर्क "बिचौलिए" को ख़त्म कर देते हैं। कंटेंट **रचनाकारों का अपनी कंटेंट पर सीधा स्वामित्व होता है**, और वे फ़ॉलोअर्स, प्रशंसकों, खरीदारों और अन्य पार्टियों के साथ सीधे जुड़ते हैं, जिनके बीच एक स्मार्ट अनुबंध के अलावा कुछ नहीं होता है।

4. चूंकि डैप्स इथेरियम नेटवर्क पर चल रहे हैं, जो नोड्स के एक वैश्विक, पीयर-टू-पीयर नेटवर्क द्वारा कायम है, विकेंद्रीकृत सोशल नेटवर्क **सर्वर डाउनटाइम और आउटेज के प्रति कम संवेदनशील** होते हैं।

5. विकेंद्रीकृत सामाजिक प्लेटफॉर्म [नॉन-फंजिबल टोकन (NFTs)](/glossary/#nft), इन-ऐप क्रिप्टो भुगतान, और बहुत कुछ के माध्यम से कंटेंट निर्माताओं के लिए एक **बेहतर मुद्रीकरण** ढांचा प्रदान करते हैं।

6. विकेंद्रीकृत सोशल नेटवर्क उपयोगकर्ताओं को **उच्च स्तर की गोपनीयता और गुमनामी** प्रदान करते हैं। उदाहरण के लिए, कोई व्यक्ति [ENS](/glossary/#ens) प्रोफाइल या [वॉलेट](/glossary/#wallet) का उपयोग करके इथेरियम-आधारित सोशल नेटवर्क में साइन इन कर सकता है—बिना व्यक्तिगत रूप से पहचान योग्य जानकारी (PII), जैसे नाम, ईमेल पते, आदि साझा किए।

7. विकेंद्रीकृत सोशल नेटवर्क विकेंद्रीकृत भंडारण पर भरोसा करते हैं, न कि केंद्रीकृत डेटाबेस पर, जो यूज़र के डेटा की सुरक्षा के लिए काफी बेहतर हैं।

## इथेरियम पर विकेंद्रीकृत सोशल नेटवर्क {#ethereum-social-networks}

एथेरियम नेटवर्क, अपने टोकन की लोकप्रियता और इसके विशाल यूज़र आधार के कारण, विकेंद्रीकृत सोशल मीडिया बनाने वाले डेवलपर्स के लिए पसंदीदा उपकरण बन गया है। यहां एथेरियम-आधारित सोशल नेटवर्क के कुछ उदाहरण दिए गए हैं:

### Mirror {#mirror}

[Mirror](https://mirror.xyz/) एक वेब3-सक्षम लेखन प्लेटफॉर्म है जिसका लक्ष्य विकेंद्रीकृत और उपयोगकर्ता-स्वामित्व वाला होना है। यूज़र Mirror पर केवल अपने वॉलेट को कनेक्ट करके मुफ्त में पढ़ और लिख सकते हैं। यूज़र अपने पसंदीदा लेखक की सदस्यता ले सकते है और उनको सब्सक्राइब कर सकते हैं।

Mirror पर प्रकाशित पोस्ट स्थायी रूप से एक विकेंद्रीकृत भंडारण प्लेटफॉर्म Arweave पर संग्रहीत की जाती हैं, और उन्हें राइटिंग NFTs के रूप में जाने जाने वाले संग्रहणीय [नॉन-फंजिबल टोकन (NFTs)](/nft/) के रूप में मिंट किया जा सकता है। राइटिंग NFTs बनाना लेखकों के लिए पूरी तरह से मुफ़्त है, और संग्रह एक इथेरियम [L2](/glossary/#layer-2) पर होता है — जो लेनदेन को सस्ता, तेज़ और पर्यावरण के अनुकूल बनाता है।

### MINDS {#minds}

[MINDS](https://www.minds.com/) सबसे अधिक उपयोग किए जाने वाले विकेन्द्रीकृत सोशल नेटवर्कों में से एक है। यह Facebook की तरह काम करता है और इसके लाखों यूज़र हैं।

उपयोगकर्ता आइटम के लिए भुगतान करने के लिए प्लेटफॉर्म के नेटिव [ERC-20](/glossary/#erc-20) टोकन $MIND का उपयोग करते हैं। यूज़र लोकप्रिय कंटेंट प्रकाशित करके, इकोसिस्टम में योगदान करके और दूसरों को प्लेटफ़ॉर्म पर रेफर करके $MIND टोकन अर्जित कर सकते हैं।

### Farcaster {#farcaster}

[Farcaster](https://farcaster.xyz/) X और Reddit के समान एक "पर्याप्त रूप से विकेन्द्रीकृत" सोशल नेटवर्क है जो उपयोगकर्ताओं को "कास्ट" साझा करने और खोजने की अनुमति देता है। यह लेनदेन को अपेक्षाकृत सस्ता रखने के लिए Optimism L2 नेटवर्क पर बनाया गया है।

## विकेंद्रीकृत सोशल नेटवर्क का उपयोग करें {#use-decentralized-social-networks}

- **[Status.app](https://status.app/)** - _Status एक सुरक्षित मैसेजिंग ऐप है जो आपके संदेशों को तीसरे पक्षों से बचाने के लिए एक ओपन-सोर्स, पीयर-टू-पीयर प्रोटोकॉल और एंड-टू-एंड एन्क्रिप्शन का उपयोग करता है।_
- **[Mirror.xyz](https://mirror.xyz/)** - _Mirror इथेरियम पर बनाया गया एक विकेंद्रीकृत, उपयोगकर्ता-स्वामित्व वाला प्रकाशन प्लेटफॉर्म है, जो उपयोगकर्ताओं को विचारों को क्राउडफंड करने, कंटेंट का मुद्रीकरण करने और उच्च-मूल्य वाले समुदायों का निर्माण करने के लिए है।_
- **[Lens Protocol](https://lens.xyz/)** - _Lens Protocol एक कंपोजेबल और विकेंद्रीकृत सोशल ग्राफ है जो रचनाकारों को विकेंद्रीकृत इंटरनेट के डिजिटल गार्डन में कहीं भी जाने पर अपनी कंटेंट का स्वामित्व लेने में मदद करता है।_
- **[Farcaster](https://farcaster.xyz/)** - _Farcaster एक पर्याप्त रूप से विकेन्द्रीकृत सोशल नेटवर्क है। यह एक खुला प्रोटोकॉल है जो ईमेल की तरह कई क्लाइंट का समर्थन कर सकता है।_
- **[Ethereum Follow Protocol](https://efp.app/)** - _Ethereum Follow Protocol इथेरियम खातों के लिए पूरी तरह से विकेंद्रीकृत ऑन-चेन सोशल ग्राफ है, जो ENS और SIWE के पूरक, एक मॉड्यूलर इथेरियम पहचान स्टैक के दृष्टिकोण को आगे बढ़ाता है।_
- **[Ethereum Comments Protocol](https://www.ethcomments.xyz/)** - _इथेरियम पर एक नया, प्रोग्राम करने योग्य सामाजिक कंटेंट प्रिमिटिव जो आपके विचारों को ऑन-चेन रखता है।_

## इथेरियम पर Web2 सोशल नेटवर्क {#web2-social-networks-and-ethereum}

[Web3](/glossary/#web3) नेटिव सोशल प्लेटफॉर्म ही एकमात्र ऐसे नहीं हैं जो ब्लॉकचेन तकनीक को सोशल मीडिया में शामिल करने का प्रयास कर रहे हैं। कई केंद्रीकृत प्लेटफॉर्म भी इथेरियम को अपने बुनियादी ढांचे में एकीकृत करने की खोज कर रहे हैं या प्रयोग कर चुके हैं:

### Brave Browser {#brave}

- Brave ने अपने ब्राउज़र इकोसिस्टम में इथेरियम पर बने एक ERC-20 टोकन **[बेसिक अटेंशन टोकन (BAT)](https://basicattentiontoken.org/)** को डिजिटल विज्ञापन और कंटेंट निर्माता समर्थन में क्रांति लाने के लिए एकीकृत किया है।

- **[Brave Rewards प्रोग्राम](https://brave.com/brave-rewards/)** उपयोगकर्ताओं को गोपनीयता का सम्मान करने वाले विज्ञापन देखकर BAT अर्जित करने की अनुमति देता है और फिर ध्यान देने के समय के आधार पर YouTube, Twitter और GitHub जैसे विभिन्न प्लेटफार्मों पर वेबसाइटों और कंटेंट निर्माताओं को स्वचालित रूप से योगदान देता है।

- कंटेंट निर्माता इन योगदानों को सीधे अपने इथेरियम वॉलेट में प्राप्त करने के लिए **[Brave सत्यापित निर्माता](https://creators.brave.com/)** के रूप में पंजीकरण कर सकते हैं, जो पारंपरिक वेब प्लेटफॉर्म और ब्लॉकचेन-आधारित मुद्रीकरण के बीच एक सेतु बनाता है।

- BAT टोकन इथेरियम ब्लॉकचेन पर स्वतंत्र रूप से मौजूद हैं, जो उपयोगकर्ताओं को एक बार अर्जित करने के बाद उन्हें व्यक्तिगत वॉलेट या एक्सचेंजों में स्थानांतरित करने की अनुमति देता है।

### ऑडियस संगीत प्लेटफ़ॉर्म {#audius}

- **[ऑडियस](https://audius.co/)** एक संगीत स्ट्रीमिंग प्लेटफॉर्म है जो कलाकारों को सीधे प्रशंसकों से जोड़ने के लिए इथेरियम ब्लॉकचेन तकनीक का उपयोग करता है।

- प्लेटफॉर्म में एक हाइब्रिड विकेन्द्रीकृत आर्किटेक्चर है जहां कंटेंट IPFS पर संग्रहीत होती है, जबकि स्वामित्व अधिकारों और **[AUDIO टोकन](https://eth.blockscout.com/token/0x18aaa7115705e8be94bffebde57af9bfc265b998)** के लिए ब्लॉकचेन का उपयोग किया जाता है।

- ऑडियस ने **[TikTok के साथ एक साझेदारी](https://audius.co/tiktok)** स्थापित की है, जो मुख्यधारा के दर्शकों के लिए Web3 कार्यक्षमता ला रही है और कलाकारों को ब्लॉकचेन तकनीक के माध्यम से अपनी कंटेंट का मुद्रीकरण करने की अनुमति देती है।

- प्लेटफॉर्म का तकनीकी विवरण उनके **[श्वेतपत्र](https://whitepaper.audius.co/)** में उपलब्ध है, जो यह दर्शाता है कि उन्होंने इथेरियम के बुनियादी ढांचे पर कैसे निर्माण किया है।

### Sorare Fantasy Sports {#sorare}

- **[Sorare](https://sorare.com/)** **[इथेरियम पर बना एक फैंटेसी स्पोर्ट्स प्लेटफॉर्म](https://sorare.com/help/a/4402888626577/what-is-a-sorare-wallet)** है जो उपयोगकर्ताओं को आधिकारिक NFT प्लेयर कार्ड इकट्ठा करने, ट्रेड करने और उनके साथ खेलने की अनुमति देता है।

- प्लेयर कार्ड इथेरियम ब्लॉकचेन पर सत्यापन योग्य NFT हैं, और प्लेटफॉर्म के स्मार्ट अनुबंध **[Etherscan](https://eth.blockscout.com/address/0x629a673a8242c2ac4b7b8c5d8735fbeac21a6205?tab=contract)** पर देखे जा सकते हैं।

- Sorare पारंपरिक फैंटेसी स्पोर्ट्स गेमप्ले को डिजिटल संपत्ति के ब्लॉकचेन स्वामित्व के साथ जोड़ता है, जो मुख्यधारा के खेल प्रशंसकों के लिए **[फंड के लिए इथेरियम](https://sorare.com/help/a/10969733392797/what-network-should-i-use-to-fund-my-eth-wallet)** कार्यक्षमता लाता है।

### Twitter/X (क्रिप्टो टिपिंग) {#twitter}

**[Twitter](https://x.com)** (अब X) ने निर्माता मुद्रीकरण और डिजिटल पहचान सत्यापन को बढ़ाने के लिए कई तरीकों से ब्लॉकचेन तकनीक को शामिल किया है:

- **क्रिप्टो टिपिंग**: प्लेटफॉर्म ने **[इथेरियम टिपिंग](https://help.x.com/en/using-x/tips)** को एकीकृत किया है, जो उपयोगकर्ताओं को Strike जैसे इथेरियम-आधारित वॉलेट के माध्यम से भुगतान भेजने में सक्षम बनाता है।

ब्लॉकचेन सुविधाओं को एकीकृत करके, X वेब2 सामाजिक अनुभवों और विकेंद्रीकृत डिजिटल स्वामित्व के बीच की खाई को पाट रहा है।

## आगे की रीडिंग {#further-reading}

### लेख {#articles}

- [सोशल मीडिया का विकेंद्रीकरण: वेब3 सोशल स्टैक के लिए एक गाइड](https://www.coinbase.com/blog/decentralizing-social-media-a-guide-to-the-web3-social-stack) - _Coinbase Ventures_
- [सोशल नेटवर्क विकेंद्रीकरण का अगला बड़ा अवसर हैं](https://www.coindesk.com/tech/2021/01/22/social-networks-are-the-next-big-decentralization-opportunity/) — _Ben Goertzel_
- [Web3 विकेंद्रीकृत, समुदाय-संचालित सोशल नेटवर्क का वादा करता है](https://venturebeat.com/2022/02/26/web3-holds-the-promise-of-decentralized-community-powered-social-networks/) — _Sumit Ghosh_
- [ब्लॉकचेन सोशल मीडिया परिदृश्य का एक अवलोकन](https://www.gemini.com/cryptopedia/blockchain-social-media-decentralized-social-media) — _Gemini Cryptopedia_
- [ब्लॉकचेन सोशल मीडिया की गोपनीयता को कैसे हल कर सकता है](https://www.investopedia.com/news/ethereum-blockchain-social-media-privacy-problem-linkedin-indorse/) — _Prableen Bajpai_
- [सोशल नेटवर्क के लिए पर्याप्त विकेंद्रीकरण](https://www.varunsrinivasan.com/2022/01/11/sufficient-decentralization-for-social-networks) — _Varun Srinivasan_

### वीडियो {#videos}

- [विकेंद्रीकृत सोशल मीडिया समझाया गया](https://www.youtube.com/watch?v=UdT2lpcGvcQ) — _Coinmarketcap_
- [DeSo ब्लॉकचेन सोशल मीडिया को विकेंद्रीकृत करना चाहता है](https://www.youtube.com/watch?v=SG2HUiVp0rE) — _Bloomberg Technology_
- [बालाजी श्रीनिवासन, विटालिक ब्यूटिरिन, जुआन बेनेट के साथ विकेंद्रीकृत सोशल मीडिया का भविष्य](https://www.youtube.com/watch?v=DTxE9KV3YrE) — _ETHGlobal_

### समुदाय {#communities}

- [r/CryptoCurrency सबरेडिट](https://www.reddit.com/r/CryptoCurrency/)
