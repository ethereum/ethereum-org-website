---
title: "எதிர்காலத்திற்குகந்த எத்தேரியம்"
description: "இந்த மேம்படுத்தல்கள், எதிர்காலம் எப்படி இருந்தாலும், அதற்கான மீள்திறன் கொண்ட, பரவலாக்கப்பட்ட அடிப்படை அடுக்காக எத்தேரியத்தை உறுதிப்படுத்துகின்றன."
lang: ta
image: /images/roadmap/roadmap-future.png
alt: "எத்தீரியம் திட்டப்படம்"
template: roadmap
---

சில பகுதிகள் எதிர்காலத்தில் எதீரியத்தை நிலைத்தன்மை மற்றும் நம்பகத்தன்மைக்கு அமைப்பதற்காகவே.

## குவாண்டம் எதிர்ப்பு {#quantum-resistance}

தற்போதைய எத்தேரியத்தைப் பாதுகாக்கும் சில [குறியாக்கவியல்](/glossary/#cryptography) முறைகள் குவாண்டம் கணினிமயமாக்கல் நிஜமாகும் போது பாதிக்கப்படும். குவாண்டம் கணினிகள் தற்போதைய குறியீட்டு முறைகளுக்கு உண்மையான அச்சுறுத்தலை ஏற்படுத்த இன்னும் பல தசாப்தங்கள் தேவைப்படுவதாக இருக்கலாம், ஆனால் எதீரியம் நூற்றாண்டுகள் முழுவதும் பாதுகாப்பாக இருக்க கட்டமைக்கப்படுகிறது. முடிந்தவரை விரைவில் [எத்தேரியத்தை குவாண்டம் எதிர்ப்புத் திறன் கொண்டதாக மாற்றுவது](https://consensys.net/blog/developers/how-will-quantum-supremacy-affect-blockchain/) இதன் பொருளாகும்.

எத்தேரியம் உருவாக்குநர்கள் எதிர்கொள்ளும் சவால் என்னவென்றால், தற்போதைய [பங்குச் சான்று](/glossary/#pos) நெறிமுறையானது, செல்லுபடியாகும் [தொகுதிகளில்](/glossary/#block) வாக்குகளைத் திரட்டுவதற்காக BLS என அறியப்படும் மிகவும் திறமையான கையொப்பத் திட்டத்தைச் சார்ந்துள்ளது. குவாண்டம் கணினிகள் இந்த Bls முறைமையை உடைக்கும், ஆனால் குவாண்டம் எதிர்ப்பு மாற்றுகள் (alternatives) அவ்வளவு திறமையானவையாக இல்லை.

எத்தேரியத்தில் பல இடங்களில் குறியாக்கவியல் இரகசியங்களை உருவாக்குவதற்குப் பயன்படுத்தப்படும் [“KZG” உறுதிப்பாட்டுத் திட்டங்கள்](/roadmap/danksharding/#what-is-kzg) குவாண்டம்-பாதிப்புக்குள்ளாகக் கூடியவை என அறியப்படுகின்றன. இதை “trusted setups” மூலம் தாண்டிவிடுகிறார்கள் (இதற்கான முக்கிய setup விழா 2023-ல் வெற்றிகரமாக முடிந்தது), இதில் பல பயனர்கள் உருவாக்கிய ரேண்டம்னெஸ்ஸை (randomness) குவாண்டம் கணினி பின்பற்ற முடியாது. ஆனால், நீண்டகால தீர்வு குவாண்டம்-பாதுகாப்பான குறியீட்டு முறைகளை (quantum safe cryptography) இணிப்பதே ஆகும். BLS திட்டத்திற்கு திறமையான மாற்றாக மாறக்கூடிய இரண்டு முன்னணி அணுகுமுறைகள் உள்ளன: [STARK-அடிப்படையிலான](https://hackmd.io/@vbuterin/stark_aggregation) மற்றும் [லாக்டிஸ்-அடிப்படையிலான](https://medium.com/asecuritysite-when-bob-met-alice/so-what-is-lattice-encryption-326ac66e3175) கையொப்பமிடுதல். **இவை இன்னும் ஆராய்ச்சியும், மாதிரிகட்டும் (prototyping) நிலைகளில் உள்ளன**.

[KZG மற்றும் நம்பகமான அமைப்புகள் பற்றி படிக்கவும்](/roadmap/danksharding#what-is-kzg)

## எளிமையான மற்றும் திறமையான எத்தேரியம் {#simpler-more-efficient-ethereum}

சிக்கலான அமைப்புகள் பிழைகள் (bugs) அல்லது தாக்குதலாளர்கள் பயன்படுத்தக்கூடிய பாதுகாப்புப் பிரச்சனைகளுக்கு வாய்ப்பு தருகின்றன. ஆகையால், ரோட்மேப்பில் ஒரு பகுதியாக எதீரியத்தை எளிமைப்படுத்தி, பல மேம்பாடுகளின் வழியாக மீதமாகி வரும் தேவையற்ற குறியீடுகளை அகற்றுதல் அல்லது மாற்றுதல் இடம்பெற்றுள்ளது. ஒரு குறைந்த, எளிமையான குறியீட்டு அடித்தளம் (codebase) டெவலப்பர்களுக்கு பராமரிக்கவும், புரிந்து கொள்ளவும் எளிதாகும்.

[எத்தேரிய மெய்நிகர் இயந்திரத்தை (EVM)](/developers/docs/evm) எளிமையாகவும் திறமையாகவும் மாற்றுவதற்கு, மேம்பாடுகள் தொடர்ந்து ஆராயப்பட்டு செயல்படுத்தப்படுகின்றன. இது பழைய கூறுகளை (legacy components) சீர்செய்தலும், புதிய வழிமுறைகளை (optimizations) அறிமுகப்படுத்தலும் செய்யப்படுகிறது.

**செயல்படுத்தப்பட்ட சமீபத்திய மாற்றங்கள்:**

- **எரிவாயு கணக்கீட்டு சீரமைப்பு:** [எரிவாயு](/glossary/#gas) கணக்கிடப்படும் விதம் **EIP-1559 (லண்டன் மேம்படுத்தலில், 2021-ல் செயல்படுத்தப்பட்டது)** உடன் கணிசமாக மேம்படுத்தப்பட்டது. இது மேலும் யூகிக்கக்கூடிய பரிவர்த்தனை விலையிடலுக்காக ஒரு அடிப்படைக் கட்டணம் மற்றும் எரித்தல் பொறிமுறையை அறிமுகப்படுத்தியது.
- **`SELFDESTRUCT` கட்டுப்பாடு:** `SELFDESTRUCT` செயல்பாட்டுக் குறியீடு, அரிதாகப் பயன்படுத்தப்பட்டாலும், சாத்தியமான இடர்களை ஏற்படுத்தியது. ஆபத்துகளைத் தணிப்பதற்காக, குறிப்பாக நிலை மேலாண்மை சம்பந்தமாக, அதன் செயல்பாடு **Dencun மேம்படுத்தலில் (மார்ச் 2024) EIP-6780 வழியாக** கடுமையாகக் கட்டுப்படுத்தப்பட்டது.
- **நவீனமயமாக்கப்பட்ட பரிவர்த்தனை வகைகள்:** புதிய அம்சங்களை ஆதரிக்கவும், பழைய வகைகளை விட செயல்திறனை மேம்படுத்தவும் புதிய பரிவர்த்தனை வடிவங்கள் அறிமுகப்படுத்தப்பட்டுள்ளன (எ.கா., Dencun மேம்படுத்தலில் உள்ள பிளாப்களுக்காக **EIP-2718** மற்றும் **EIP-4844** வழியாக).

**தற்போதைய மற்றும் எதிர்கால இலக்குகள்:**

- **மேலும் `SELFDESTRUCT` கையாளுதல்:** கட்டுப்படுத்தப்பட்டிருந்தாலும், EVM நிலையை மேலும் எளிதாக்குவதற்காக, எதிர்கால மேம்படுத்தல்களில் `SELFDESTRUCT` செயல்பாட்டுக் குறியீட்டை **முழுமையாக அகற்றுவதற்கான சாத்தியக்கூறு** இன்னும் பரிசீலிக்கப்படுகிறது. ([SELFDESTRUCT சிக்கல்கள் குறித்த கூடுதல் சூழல்](https://hackmd.io/@vbuterin/selfdestruct)).
- **பழைய பரிவர்த்தனைகளை படிப்படியாக நீக்குதல்:** பின்தங்கிய இணக்கத்தன்மைக்காக [எத்தேரியம் கிளையன்ட்கள்](/glossary/#consensus-client) இன்னும் பழைய பரிவர்த்தனை வகைகளை ஆதரித்தாலும், புதிய வகைகளுக்கு மாறுவதை ஊக்குவிப்பதே இலக்காகும், மேலும் எதிர்காலத்தில் **பழைய வடிவங்களுக்கான ஆதரவை படிப்படியாக நிறுத்த அல்லது முழுமையாக அகற்றுவது** சாத்தியமாகும்.
- **தொடர்ச்சியான எரிவாயு திறன் ஆராய்ச்சி:** வளப் பயன்பாட்டை சிறப்பாகப் பிரதிபலிப்பதற்காக, பல-பரிமாண எரிவாயு போன்ற கருத்துக்களை உள்ளடக்கிய **எரிவாயு கணக்கீட்டிற்கான மேலும் செம்மைப்படுத்துதல்கள்** பற்றிய ஆய்வு தொடர்கிறது.
- **மேம்படுத்தப்பட்ட குறியாக்கவியல் செயல்பாடுகள்:** EVM-க்குள் பயன்படுத்தப்படும் குறியாக்கவியல் செயல்பாடுகளை ஆதரிக்கும் **எண்கணிதத்திற்கு மிகவும் திறமையான முறைகளைக் கொண்டு வருவதற்கான** முயற்சிகள் தொடர்ந்து நடைபெறுகின்றன.

அதேபோல், தற்போதைய எதீரியம் கிளையண்டுகளின் பிற பகுதிகளுக்கு மேம்பாடுகள் செய்யலாம். உதாரணமாக, தற்போதைய execution மற்றும் consensus கிளையண்டுகள் வெவ்வேறு தரவு சுருக்க முறைகளை (data compression) பயன்படுத்துகின்றன. அனைத்து கிளையண்டுகளுக்கும் ஒரே compression scheme பயன்படுத்தும்போது, தரவை பகிர்வது எளிதாகவும் தெளிவாகவும் இருக்கும். இது இன்னும் ஆராய்ச்சி செய்யப்படும் ஒரு பகுதி.

## தற்போதைய முன்னேற்றம் {#current-progress}

நீண்ட கால எதிர்காலத்திற்குகந்த பல மேம்படுத்தல்கள், குறிப்பாக **முக்கிய நெறிமுறைகளுக்கான முழுமையான குவாண்டம் எதிர்ப்பு, இன்னும் ஆராய்ச்சி கட்டத்தில் உள்ளன, மேலும் அவை செயல்படுத்தப்படுவதற்கு பல ஆண்டுகள் ஆகலாம்**.

இருப்பினும், **எளிமைப்படுத்தல் முயற்சிகளில் குறிப்பிடத்தக்க முன்னேற்றம் ஏற்கனவே செய்யப்பட்டுள்ளது.** உதாரணமாக, **`SELFDESTRUCT`-இன் கட்டுப்பாடு (EIP-6780)** மற்றும் **பிளாப்-சுமந்து செல்லும் பரிவர்த்தனைகளின் அறிமுகம் (EIP-4844)** போன்ற முக்கிய மாற்றங்கள் **Dencun மேம்படுத்தலில் (மார்ச் 2024)** செயல்படுத்தப்பட்டன. கிளையண்ட் சுருக்க முறைமைகளை ஒத்திசைக்கும் (harmonizing) மற்றும் பிற திறமையான மேம்பாடுகள் (efficiency improvements) தொடர்பான வேலைகளும் தொடர்ந்து நடைபெற்று வருகிறது.

**மேலும் படிக்க**

- [எரிவாயு](/developers/docs/gas)
- [EVM](/developers/docs/evm)
- [தரவுக் கட்டமைப்புகள்](/developers/docs/data-structures-and-encoding)