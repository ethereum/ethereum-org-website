---
title: Αφαιρετικότητα λογαριασμού
description: Επισκόπηση των σχεδίων του Ethereum για απλούστερους και ασφαλέστερους λογαριασμούς χρήστη
lang: el
summaryPoints:
  - Η απλοποίηση λογαριασμού καθιστά τη δημιουργία πορτοφολιών των έξυπνων συμβολαίων πολύ πιο εύκολη.
  - Τα πορτοφόλια έξυπνων συμβολαίων μπορούν ευκολότερα να διαχειριστούν ψηφιακά στοιχεία λογαριασμών Ethereum.
  - Τα κλειδιά που έχουν χαθεί ή εκτεθεί μπορεί να γίνει η επαναφορά τους με χρήση πολλαπλών αντιγράφων ασφαλείας.
---

# Αφαιρετικότητα λογαριασμού {#account-abstraction}

Οι χρήστες αλληλεπιδρούν με το Ethereum χρησιμοποιώντας **[εξωτερικά ιδιόκτητους λογαριασμούς (EOA)](/glossary/#eoa)**. Είναι επί του παρόντος ο μοναδικός τρόπος για τους χρήστες να ξεκινούν συναλλαγές ή να εκτελούν έξυπνα συμβόλαια στο Ethereum. Αυτό περιορίζει σημαντικά τον τρόπο αλληλεπίδρασης των χρηστών με το Ethereum. Για παράδειγμα, δυσκολεύει τη διεκπεραίωση πακέτων συναλλαγών και απαιτεί από τους χρήστες να διατηρούν πάντα υπόλοιπο σε ETH για την κάλυψη των κρατήσεων.

Η αφαιρετικότητα λογαριασμού είναι μια νέα προσέγγιση που αποσκοπεί στην επίλυση αυτών των προβλημάτων, επιτρέποντας στους χρήστες να ενσωματώσουν μεγαλύτερη ασφάλεια και καλύτερες εμπειρίες χρήσης στους λογαριασμούς τους. Αυτό μπορεί να επιτευχθεί με την [Αναβάθμιση των EOA](https://eips.ethereum.org/EIPS/eip-3074) που μπορούν να ελέγχονται από έξυπνα συμβόλαια ή από [αναβάθμιση των έξυπνων συμβολαίων](https://eips.ethereum.org/EIPS/eip-2938) επιτρέποντας στα έξυπνα συμβόλαια να εκτελούν άμεσα συναλλαγές. Και οι δύο αυτές οι επιλογές απαιτούν αλλαγές στο πρωτόκολλο του Ethereum. Εξετάζεται επίσης μια τρίτη προσέγγιση, η οποία περιλαμβάνει την προσθήκη ενός [δεύτερου, ξεχωριστού συστήματος συναλλαγών](https://eips.ethereum.org/EIPS/eip-4337) που θα λειτουργεί παράλληλα με το υπάρχον πρωτόκολλο. Ανεξάρτητα από την τελική επιλογή, το αποτέλεσμα θα είναι η πρόσβαση στο Ethereum μέσω πορτοφολιών έξυπνων συμβολαίων. Αυτά τα πορτοφόλια μπορεί να υποστηρίζονται εγγενώς ως μέρος του υπάρχοντος πρωτοκόλλου ή μέσω ενός πρόσθετου δικτύου συναλλαγών.

Τα πορτοφόλια έξυπνων συμβολαίων παρέχουν πολλά οφέλη στους χρήστες, όπως:

- Ορισμός ευέλικτων κανόνων ασφαλείας.
- Ανάκτηση λογαριασμού σε περίπτωση απώλειας των κλειδιών.
- Διαμοιρασμός πρόσβασης σε έμπιστα άτομα ή συσκευές.
- Πληρωμή κρατήσεων άλλου χρήστη.
- Εκτέλεση πολλών συναλλαγών ταυτόχρονα (π.χ. έγκριση και εκτέλεση μιας ανταλλαγής κρυπτονομισμάτων σε ένα βήμα).
- Περισσότερες δυνατότητες για καινοτομία για dapps και δημιουργούς πορτοφολιών αλληλεπίδρασης χρηστών.

Αυτά τα οφέλη δεν υποστηρίζονται σήμερα επειδή μόνο οι εξωτερικά ιδιόκτητοι λογαριασμοί ([EOA](/glossary/#eoa)) μπορούν να ξεκινήσουν συναλλαγές Οι ΕΟΕ είναι απλά ζεύγη δημόσιων-ιδιωτικών κλειδιών. Δείτε πως λειτουργούν:

- Εάν έχετε το ιδιωτικό κλειδί μπορείτε να κάνετε _οτιδήποτε_ επιτρέπεται από την Ethereum Virtual Machine (EVM).
- Εάν δεν έχετε το ιδιωτικό κλειδί δεν μπορείτε να κάνετε _τίποτα_.

Αν όμως χάσετε τα ιδιωτικά σας κλειδιά, δεν υπάρχει τρόπος ανάκτησης και ένας κλέφτης με πρόσβαση σε αυτά θα αποκτήσει άμεσα όλα τα χρήματα του λογαριασμού σας.

Τα πορτοφόλια έξυπνων συμβολαίων αποτελούν λύση σε αυτά τα προβλήματα, αλλά προς το παρόν είναι δύσκολο να προγραμματιστούν, επειδή οποιαδήποτε λογική και αν εφαρμόζουν, πρέπει τελικά να μεταφραστεί σε μια σειρά συναλλαγών EOA για να γίνει αποδεκτή από το Ethereum. Η αφαιρετικότητα λογαριασμού επιτρέπει στα έξυπνα συμβόλαια να ξεκινούν μόνα τους συναλλαγές. Έτσι, οποιαδήποτε λογική θέλει να εφαρμόσει ο χρήστης μπορεί να προστεθεί ως κώδικας απευθείας στο πορτοφόλι έξυπνου συμβολαίου και να εκτελεστεί στο Ethereum.

Με λίγα λόγια, η αφαιρετικότητα λογαριασμού βελτιώνει την υποστήριξη για πορτοφόλια έξυπνων συμβολαίων, καθιστώντας τα πιο εύκολα στην ανάπτυξη και πιο ασφαλή στη χρήση. Τελικά, χάρη στην αφαιρετικότητα λογαριασμού, οι χρήστες μπορούν να απολαύσουν όλα τα οφέλη του Ethereum χωρίς να χρειάζεται να γνωρίζουν ή να ασχοληθούν με την υποκείμενη τεχνολογία.

## Πέρα από τις φράσεις ασφαλείας {#beyond-seed-phrases}

Σήμερα, οι λογαριασμοί προστατεύονται με ιδιωτικά κλειδιά που υπολογίζονται από τις φράσεις ασφαλείας. Οποιοσδήποτε έχει πρόσβαση σε μια φράση ασφαλείας μπορεί εύκολα να ανακαλύψει το ιδιωτικό κλειδί που προστατεύει έναν λογαριασμό και να αποκτήσει πρόσβαση σε όλα τα περιουσιακά στοιχεία που προστατεύει. Εάν χαθεί το ιδιωτικό κλειδί και η φράση ασφαλείας, δεν μπορούν ποτέ να ανακτηθούν και τα περιουσιακά στοιχεία που ελέγχουν «παγώνουν» για πάντα. Η εξασφάλιση αυτών των φράσεων ασφαλείας είναι δύσκολη, ακόμη και για έμπειρους χρήστες, καθώς η εξαπάτηση για τις φράσεις ασφαλείας είναι ένας από τους πιο συνηθισμένους τρόπους με τους οποίους εξαπατώνται οι χρήστες.

Η αφαιρετικότητα λογαριασμού θα λύσει αυτό το πρόβλημα χρησιμοποιώντας ένα έξυπνο συμβόλαιο για να διατηρεί περιουσιακά στοιχεία και να εξουσιοδοτεί συναλλαγές. Αυτά τα έξυπνα συμβόλαια μπορούν στη συνέχεια να προσαρμοστούν με μια λογική για να γίνουν όσο το δυνατόν πιο ασφαλή και προσαρμοσμένα στον χρήστη. Τελικά, εξακολουθείτε να χρησιμοποιείτε ιδιωτικά κλειδιά για να ελέγχετε την πρόσβαση στον λογαριασμό σας, αλλά με τα ανάλογα δίχτυα ασφαλείας που τα κάνουν πιο εύκολα και ασφαλή στη διαχείριση.

Για παράδειγμα, μπορούν να προστεθούν στο πορτοφόλι κλειδιά αντιγράφων ασφαλείας, έτσι ώστε εάν χάσετε ή εκθέσετε κατά λάθος το κύριο κλειδί σας, μπορεί να αντικατασταθεί με ένα νέο, ασφαλές με χρήση των κλειδιών αντιγράφων ασφαλείας. Μπορείτε να ασφαλίσετε κάθε ένα από αυτά τα κλειδιά με διαφορετικό τρόπο ή να τα χωρίσετε σε αξιόπιστα σημεία. Αυτό δυσκολεύει πολύ περισσότερο τους κλέφτες να αποκτήσουν πλήρη έλεγχο των κεφαλαίων σας. Ομοίως, μπορείτε να προσθέσετε κανόνες στο πορτοφόλι για να μειώσετε τον αντίκτυπο σε περίπτωση παραβίασης του κύριου κλειδιού σας, για παράδειγμα, μπορεί να επιτρέψετε συναλλαγές χαμηλής αξίας να επαληθεύονται με μία μόνο υπογραφή, ενώ συναλλαγές υψηλότερης αξίας να απαιτούν έγκριση από πολλούς πιστοποιημένους υπογράφοντες. Υπάρχουν και άλλοι τρόποι με τους οποίους τα πορτοφόλια έξυπνων συμβολαίων μπορούν να σας βοηθήσουν να αποτρέψετε τους κλέφτες, για παράδειγμα, μπορεί να χρησιμοποιηθεί μια λίστα επιτρεπόμενων για να αποκλειστεί κάθε συναλλαγή εκτός εάν αφορά μια αξιόπιστη διεύθυνση ή επαληθευτεί από τα προεγκριμένα κλειδιά σας.

### Παραδείγματα λογικής ασφαλείας που μπορούν να ενσωματωθούν σε ένα πορτοφόλι έξυπνου συμβολαίου:

- **Multisig authorization**: Μπορείτε να μοιράσετε διαπιστευτήρια εξουσιοδότησης σε πολλούς αξιόπιστους χρήστες ή συσκευές. Στη συνέχεια, το συμβόλαιο μπορεί να διαμορφωθεί έτσι ώστε οι συναλλαγές που υπερβαίνουν μια προκαθορισμένη τιμή να απαιτούν εξουσιοδότηση από ένα συγκεκριμένο ποσοστό (π.χ. 3/5) των αξιόπιστων μερών. Για παράδειγμα, οι συναλλαγές υψηλής αξίας μπορεί να απαιτούν έγκριση τόσο από μια κινητή συσκευή όσο και από ένα υλικό πορτοφόλι ή υπογραφές από λογαριασμούς που διανέμονται σε αξιόπιστα μέλη της οικογένειας.
- **Πάγωμα λογαριασμού**: Εάν μια συσκευή χαθεί ή παραβιαστεί, ο λογαριασμός μπορεί να κλειδωθεί από άλλη εξουσιοδοτημένη συσκευή, προστατεύοντας τα περιουσιακά στοιχεία του χρήστη.
- **Ανάκτηση λογαριασμού**: Χάσατε μια συσκευή ή ξεχάσατε τον κωδικό πρόσβασης; Στο τρέχον μοντέλο, σημαίνει ότι τα περιουσιακά σας στοιχεία θα μπορούσαν να παγώσουν για πάντα. Με ένα πορτοφόλι έξυπνων συμβολαίων, μπορείτε να δημιουργήσετε μια λίστα επιτρεπόμενων λογαριασμών που μπορούν να εξουσιοδοτήσουν νέες συσκευές και να επαναφέρουν την πρόσβαση.
- **Ορισμός ορίων συναλλαγών:** Καθορίστε ημερήσια όρια για το ύψος συναλλαγών μπορεί να μεταφερθεί από τον λογαριασμό σε μια ημέρα, εβδομάδα ή μήνα. Αυτό σημαίνει ότι εάν ένας εισβολέας αποκτήσει πρόσβαση στον λογαριασμό σας, δεν μπορεί να αποσύρει τα πάντα ταυτόχρονα και θα έχετε την ευκαιρία να παγώσετε και να επαναφέρετε την πρόσβαση.
- **Δημιουργία επιτρεπόμενων λιστών**: Επιτρέψτε συναλλαγές μόνο σε ορισμένες διευθύνσεις που γνωρίζετε ότι είναι ασφαλείς. Αυτό σημαίνει ότι _ακόμη και αν_ κλάπηκε το ιδιωτικό σας κλειδί, ο εισβολέας θα μπορούσε να στείλει χρήματα μόνο σε λογαριασμούς που βρίσκονται στη λίστα σας. Αυτές οι λίστες θα απαιτούσαν πολλές υπογραφές για να τροποποιηθούν, έτσι ώστε ένας εισβολέας να μην μπορεί να προσθέσει τη δική του διεύθυνση στη λίστα εκτός εάν είχε πρόσβαση σε πολλά από τα κλειδιά αντιγράφων ασφαλείας σας.

## Καλύτερη εμπειρία χρήστη {#better-user-experience}

Η αφαιρετικότητα λογαριασμού επιτρέπει μια **καλύτερη συνολική εμπειρία χρήστη** καθώς και **βελτιωμένη ασφάλεια** επειδή προσθέτει υποστήριξη για πορτοφόλια έξυπνων συμβολαίων στο επίπεδο του πρωτοκόλλου. Ο πιο σημαντικός λόγος για αυτό είναι ότι θα δώσει στους προγραμματιστές έξυπνων συμβολαίων, πορτοφολιών και εφαρμογών πολύ περισσότερη ελευθερία να καινοτομήσουν στην εμπειρία χρήστη, με τρόπους που ίσως δεν μπορούμε ακόμη να προβλέψουμε. Ορισμένες προφανείς βελτιώσεις που θα έρθουν μαζί με την αφαιρετικότητα λογαριασμού περιλαμβάνουν την ομαδοποίηση συναλλαγών για ταχύτητα και αποδοτικότητα. Για παράδειγμα, μια απλή ανταλλαγή θα πρέπει να είναι μια λειτουργία ενός κλικ, αλλά σήμερα απαιτεί την υπογραφή πολλαπλών συναλλαγών για την έγκριση της δαπάνης μεμονωμένων κρυπτονομισμάτων πριν από την εκτέλεση της ανταλλαγής. Η αφαιρετικότητα λογαριασμού αφαιρεί αυτή την τριβή επιτρέποντας την ομαδοποίηση συναλλαγών. Επιπλέον, η ομαδοποιημένη συναλλαγή θα μπορούσε να εγκρίνει ακριβώς τη σωστή αξία των κρυπτονομισμάτων που απαιτούνται για κάθε συναλλαγή και στη συνέχεια να ανακαλέσει τις εγκρίσεις μετά την ολοκλήρωση της συναλλαγής, παρέχοντας πρόσθετη ασφάλεια.

Η διαχείριση gas βελτιώνεται επίσης πολύ με την αφαιρετικότητα λογαριασμού. Οι εφαρμογές όχι μόνο μπορούν να προσφέρουν την πληρωμή των τελών gas των χρηστών τους, αλλά τα τέλη gas μπορούν να πληρωθούν σε κρυπτονομίσματα εκτός από το ETH, απελευθερώνοντας τους χρήστες από την ανάγκη να διατηρούν υπόλοιπο σε ETH για την πληρωμή συναλλαγών. Αυτό θα λειτουργούσε με την ανταλλαγή των κρυπτονομισμάτων του χρήστη για ETH μέσα στο συμβόλαιο και στη συνέχεια χρησιμοποιώντας το ETH για την πληρωμή gas.

<ExpandableCard title="Πώς μπορεί να βοηθήσει η αφαιρετικότητα λογαριασμού με το gas;" eventCategory="/roadmap/account-abstraction" eventName="clicked how can account abstraction help with gas?">

Η διαχείριση gas είναι ένα από τα κύρια προβλήματα που αντιμετωπίζουν οι χρήστες του Ethereum, κυρίως επειδή το ETH είναι το μόνο περιουσιακό στοιχείο που μπορεί να χρησιμοποιηθεί για την πληρωμή συναλλαγών. Φανταστείτε ότι έχετε ένα πορτοφόλι με υπόλοιπο σε USDC, αλλά όχι ETH. Δεν μπορείτε να μεταφέρετε ή να ανταλλάξετε αυτά τα USDC επειδή δεν μπορείτε να πληρώσετε gas. Δεν μπορείτε επίσης να ανταλλάξετε τα USDC για ETH, γιατί αυτό από μόνο του κοστίζει gas. Θα πρέπει να στείλετε περισσότερα ETH στον λογαριασμό σας από ένα ανταλλακτήριο ή μια άλλη διεύθυνση για να λύσετε το πρόβλημα. Με τα πορτοφόλια έξυπνων συμβολαίων, μπορείτε απλά να πληρώσετε gas σε USDC, απελευθερώνοντας τον λογαριασμό σας. Δε χρειάζεται πλέον να διατηρείτε υπόλοιπο σε ETH σε όλους τους λογαριασμούς σας.

Η αφαιρετικότητα λογαριασμού επιτρέπει επίσης στους προγραμματιστές dapp να είναι δημιουργικοί στη διαχείριση gas. Για παράδειγμα, ίσως να μπορείτε να αρχίσετε να πληρώνετε στο αγαπημένο σας DEX ένα σταθερό τέλος κάθε μήνα για απεριόριστες συναλλαγές. Τα Dapp μπορεί να προσφέρουν την πληρωμή όλων των τελών gas σας για λογαριασμό σας ως ανταμοιβή για τη χρήση της πλατφόρμας τους ή ως προσφορά εγγραφής. Θα είναι πολύ πιο εύκολο για τους προγραμματιστές να καινοτομήσουν στο gas όταν υποστηρίζονται πορτοφόλια έξυπνων συμβάσεων σε επίπεδο πρωτοκόλλου.

</ExpandableCard>

Οι αξιόπιστες συνεδρίες είναι επίσης πιθανώς τροποποιημένες για τις εμπειρίες των χρηστών, ειδικά για εφαρμογές όπως τα παιχνίδια, όπου μπορεί να χρειαστεί έγκριση ένας μεγάλος αριθμός μικρών συναλλαγών σε σύντομο χρονικό διάστημα. Η μεμονωμένη έγκριση κάθε συναλλαγής θα χαλούσε την εμπειρία παιχνιδιού, αλλά η μόνιμη έγκριση δεν είναι ασφαλής. Ένα πορτοφόλι έξυπνων συμβολαίων θα μπορούσε να εγκρίνει ορισμένες συναλλαγές για σταθερό χρονικό διάστημα, έως μια συγκεκριμένη τιμή ή μόνο σε ορισμένες διευθύνσεις.

Είναι επίσης ενδιαφέρον να σκεφτούμε πώς οι αγορές θα μπορούσαν να αλλάξουν με την αφαιρετικότητα λογαριασμού. Σήμερα, κάθε συναλλαγή πρέπει να εγκρίνεται και να εκτελείται από ένα πορτοφόλι με προκαταβολή επαρκούς ποσού του σωστού κρυπτονομίσματος. Με την αφαιρετικότητα λογαριασμού, η εμπειρία θα μπορούσε να μοιάζει περισσότερο με τις γνωστές διαδικτυακές αγορές όπου ένας χρήστης θα μπορούσε να γεμίσει ένα «καλάθι» με αντικείμενα και να κάνει κλικ μία φορά και να τα αγοράσει όλα ταυτόχρονα, με όλη τη λογική που απαιτείται να χειρίζεται το συμβόλαιο, όχι ο χρήστης.

Αυτά είναι μερικά μόνο παραδείγματα του πώς οι εμπειρίες των χρηστών θα μπορούσαν να ανεβούν επίπεδο με την αφαιρετικότητα λογαριασμού, αλλά θα υπάρχουν και πολλά άλλα που δεν έχουμε φανταστεί ακόμα. Η αφαιρετικότητα λογαριασμού απελευθερώνει τους προγραμματιστές από τους περιορισμούς των σημερινών EOA, τους επιτρέπει να μεταφέρουν τις καλές πτυχές του web2 στο web3 χωρίς να θυσιάσουν την αυτασφάλιση και να δημιουργήσουν δημιουργικά νέες εμπειρίες χρήστη.

## Πώς θα υλοποιηθεί η αφαιρετικότητα λογαριασμού; {#how-will-aa-be-implemented}

Σήμερα υπάρχουν πορτοφόλια έξυπνων συμβολαίων, αλλά είναι δύσκολο να υλοποιηθούν καθώς η EVM δεν τα υποστηρίζει. Αντίθετα, βασίζονται σε σχετικά πολύπλοκο κώδικα που περιβάλλει τις τυπικές συναλλαγές Ethereum. Το Ethereum μπορεί να το αλλάξει αυτό επιτρέποντας στα έξυπνα συμβόλαια να ξεκινούν συναλλαγές, χειριζόμενη την απαραίτητη λογική στα έξυπνα συμβόλαια Ethereum αντί για εκτός αλυσίδας. Η προσθήκη της λογικής σε έξυπνα συμβόλαια αυξάνει επίσης την αποκέντρωση του Ethereum καθώς αφαιρεί την ανάγκη για «μεταφορείς» που εκτελούνται από προγραμματιστές πορτοφολιών, για τη μετάφραση μηνυμάτων που υπογράφονται από τον χρήστη σε κανονικές συναλλαγές Ethereum.

<ExpandableCard title="EIP-2771: η αφαιρετικότητα λογαριασμού χρησιμοποιεί μέτα-συναλλαγές" eventCategory="/roadmap/account-abstract" eventName="clicked EIP-2771: account abstraction using meta-transactions">

Το EIP-2771 εισάγει την έννοια των μετα-συναλλαγών που επιτρέπουν σε τρίτους να πληρώνουν τα έξοδα gas ενός χρήστη χωρίς να κάνουν αλλαγές στο πρωτόκολλο Ethereum. Η ιδέα είναι ότι οι συναλλαγές που υπογράφονται από έναν χρήστη αποστέλλονται σε ένα συμβόλαιο Προώθησης «Forwarder». Ο «forwarder» είναι μια αξιόπιστη οντότητα που επαληθεύει ότι οι συναλλαγές είναι έγκυρες πριν τις στείλει σε ένα σταθμό αναμετάδοσης gas. Αυτό γίνεται εκτός αλυσίδας, αποφεύγοντας την ανάγκη πληρωμής gas. Ο σταθμός αναμετάδοσης gas μεταφέρει τη συναλλαγή σε ένα συμβόλαιο `Recipient`, πληρώνοντας το απαραίτητο gas για να εκτελεστεί η συναλλαγή στο Ethereum. Η συναλλαγή εκτελείται εάν ο `Forwarder` είναι γνωστός και αξιόπιστος από το `Recipient`. Αυτό το μοντέλο διευκολύνει τους προγραμματιστές να υλοποιήσουν συναλλαγές χωρίς gas για τους χρήστες.

</ExpandableCard>

<ExpandableCard title="EIP-4337: η αφαιρετικότητα λογαριασμού χωρίς αλλαγές στο πρωτόκολλο Ethereum" eventCategory="/roadmap/account-abstract" eventName="clicked EIP-4337: account abstraction without changing the Ethereum protocol">

Το EIP-4337 είναι το πρώτο βήμα προς την υποστήριξη εγγενών πορτοφολιών έξυπνων συμβολαίων με αποκεντρωμένο τρόπο <em>χωρίς να απαιτούνται αλλαγές στο πρωτόκολλο Ethereum</em>. Αντί να τροποποιηθεί το επίπεδο συναίνεσης για να υποστηρίξει πορτοφόλια έξυπνων συμβολαίων, ένα νέο σύστημα προστίθεται ξεχωριστά στο κανονικό πρωτόκολλο διαφήμισης συναλλαγών. Αυτό το σύστημα υψηλότερου επιπέδου είναι χτισμένο γύρω από ένα νέο αντικείμενο που ονομάζεται <code>UserOperation</code> το οποίο ομαδοποιεί ενέργειες από έναν χρήστη μαζί με τις σχετικές υπογραφές. Αυτά τα αντικείμενα <code>UserOperation</code> στη συνέχεια μεταδίδονται σε ένα ξεχωριστό «mempool» όπου οι επικυρωτές μπορούν να τα συλλέξουν σε ένα «πακέτο συναλλαγών». Το πακέτο συναλλαγών αντιπροσωπεύει μια ακολουθία πολλών μεμονωμένων <code>UserOperations</code> το οποίο μπορεί να συμπεριληφθεί σε μπλοκ Ethereum όπως μια κανονική συναλλαγή και θα παραληφθεί από τους επικυρωτές χρησιμοποιώντας ένα παρόμοιο μοντέλο επιλογής μεγιστοποίησης αμοιβών.

Ο τρόπος λειτουργίας των πορτοφολιών θα αλλάξει επίσης στο πλαίσιο του EIP-4337. Αντί να υλοποιεί ξανά κάθε πορτοφόλι κοινή αλλά περίπλοκη λογική ασφαλείας, αυτές οι λειτουργίες θα εξωτερικεύονται σε ένα παγκόσμιο συμβόλαιο πορτοφολιού γνωστό ως &quot;σημείο εισόδου&quot;. Αυτό θα χειρίζεται λειτουργίες όπως η πληρωμή τελών και η εκτέλεση κώδικα EVM, ώστε οι προγραμματιστές πορτοφολιών να μπορούν να επικεντρωθούν στην παροχή εξαιρετικών εμπειριών χρήστη.

<strong>Σημειώστε</strong> ότι το σημείου εισόδου του συμβολαίου EIP 4337 αναπτύχθηκε στο Ethereum Mainnet στις 1 Μαρτίου 2023. Μπορείτε να δείτε το συμβόλαιο στο <a href="https://etherscan.io/address/0x0576a174D229E3cFA37253523E645A78A0C91B57">Etherscan</a>.

</ExpandableCard>

<ExpandableCard title="EIP-2938: αλλάζοντας το πρωτόκολλο Ethereum για την υποστήριξη της αφαιρετικότητας λογαριασμού" eventCategory="/roadmap/account-abstract" eventName="clicked EIP-2938: changing the Ethereum protocol to support account abstraction">

Το <a href="https://eips.ethereum.org/EIPS/eip-2938">EIP-2938</a> στοχεύει στην ενημέρωση του πρωτοκόλλου Ethereum εισάγοντας έναν νέο τύπο συναλλαγής, <code>AA_TX_TYPE</code> που περιλαμβάνει τρία πεδία: <code>nonce</code>, <code>target</code> και <code>data</code>, όπου το <code>nonce</code> είναι ένας καταμετρητής συναλλαγών, το <code>target</code> είναι το σημείο εισόδου της διεύθυνσης συμβολαίου και το <code>data</code> είναι bytecode EVM. Για να εκτελέσουν αυτές τις συναλλαγές, πρέπει να προστεθούν δύο νέες οδηγίες (γνωστές ως opcodes) στο EVM: το <code>NONCE</code> και το <code>PAYGAS</code>. Το <code>NONCE</code> παρακολουθεί την ακολουθία συναλλαγών και το <code>PAYGAS</code> υπολογίζει και αφαιρεί το gas που απαιτείται για την εκτέλεση της συναλλαγής από το υπόλοιπο των συμβολαίων. Αυτές οι νέες λειτουργίες επιτρέπουν στο Ethereum να υποστηρίζει εγγενώς πορτοφόλια έξυπνων συμβολαίων καθώς η απαραίτητη υποδομή είναι ενσωματωμένη στο πρωτόκολλο Ethereum.

Σημειώστε ότι το EIP-2938 δεν είναι ενεργό αυτήν τη στιγμή. Η κοινότητα προτιμά αυτήν τη στιγμή το EIP-4337 επειδή δεν απαιτεί αλλαγές στο πρωτόκολλο.

</ExpandableCard>

<ExpandableCard title="EIP-3074: αναβαθμίζοντας εξωτερικά ελεγχόμενους λογαριασμού για αφαιρετικότητα λογαριασμού" eventCategory="/roadmap/account-abstract" eventName="clicked EIP-3074: upgrading externally-owned accounts for account abstraction">

Το <a href="https://eips.ethereum.org/EIPS/eip-3074">EIP-3074</a> στοχεύει στην ενημέρωση των εξωτερικά κατεχόμενων λογαριασμών του Ethereum επιτρέποντάς τους να αναθέσουν τον έλεγχο σε ένα έξυπνο συμβόλαιο. Αυτό σημαίνει ότι η λογική του έξυπνου συμβολαίου θα μπορούσε να εγκρίνει συναλλαγές που προέρχονται από έναν EOA. Αυτό θα επέτρεπε χαρακτηριστικά όπως η χορηγία gas και τα πακέτα συναλλαγών. Για να λειτουργήσει αυτό, πρέπει να προστεθούν δύο νέες οδηγίες στο EVM: το <code>AUTH</code> και το <code>AUTHCALL</code>. Με το EIP-3074, τα οφέλη ενός πορτοφολιού έξυπνου συμβολαίου είναι διαθέσιμα <em>χωρίς να χρειάζεται ένα συμβόλαιο</em>, αντίθετα, ένας συγκεκριμένος τύπος άστατου, χωρίς εμπιστοσύνη, μη αναβαθμίσιμου συμβολαίου γνωστού ως «επικαλεστής» χειρίζεται τις συναλλαγές.

Σημειώστε ότι το EIP-3074 δεν είναι ενεργό αυτήν τη στιγμή. Η κοινότητα προτιμά αυτήν τη στιγμή το EIP-4337 επειδή δεν απαιτεί αλλαγές στο πρωτόκολλο.

</ExpandableCard>

## Τρέχουσα πρόοδος {#current-progress}

Τα πορτοφόλια έξυπνων συμβολαίων είναι ήδη διαθέσιμα, αλλά απαιτούνται περισσότερες αναβαθμίσεις για να γίνουν όσο το δυνατόν πιο αποκεντρωμένα και χωρίς την ανάγκη χρήσης άδειας. Το EIP-4337 είναι μια ώριμη πρόταση που δεν απαιτεί καμία αλλαγή στο πρωτόκολλο Ethereum, επομένως είναι πιθανό να υλοποιηθεί γρήγορα. Ωστόσο, οι αναβαθμίσεις που αλλάζουν το πρωτόκολλο Ethereum δε βρίσκονται αυτήν τη στιγμή σε ενεργή ανάπτυξη, επομένως αυτές οι αλλαγές μπορεί να χρειαστούν πολύ περισσότερο χρόνο για να κυκλοφορήσουν. Είναι επίσης πιθανό η αφαιρετικότητα λογαριασμού να επιτυγχάνεται αρκετά καλά από το EIP-4337 ώστε να μην απαιτούνται ποτέ αλλαγές πρωτοκόλλου.

**Σημείωση**: Μπορείτε να παρακολουθήσετε την υιοθέτηση πορτοφολιών έξυπνων συμβολαίων ERC-4337 [μέσω αυτού του πίνακα ελέγχου](https://www.bundlebear.com/overview/all).

## Περισσότερες πληροφορίες {#further-reading}

- [erc4337.io](https://www.erc4337.io/)
- [Συζήτηση για την αφαιρετικότητα λογαριασμού από το Devcon Bogota](https://www.youtube.com/watch?app=desktop&v=WsZBymiyT-8)
- [«Γιατί η αφαιρετικότητα λογαριασμού θα αλλάξει τα δεδομενα για τις dapps» από το Devcon Bogota](https://www.youtube.com/watch?v=OwppworJGzs)
- [«Αφαιρετικότητα λογαριασμού ELI5» από το Devcon Bogota](https://www.youtube.com/watch?v=QuYZWJj65AY)
- [Σημειώσεις «Ο δρόμος προς την αφαιρετικότητα λογαριασμού» από τον Vitalik](https://notes.ethereum.org/@vbuterin/account_abstraction_roadmap#Transaction-inclusion-lists)
- [Ανάρτηση ιστολογίου του Vitalik σχετικά με τα πορτοφόλια ανάκτησης κοινωνικών δικτύων](https://vitalik.eth.limo/general/2021/01/11/recovery.html)
- [Σημειώσεις EIP-2938](https://hackmd.io/@SamWilsn/ryhxoGp4D#What-is-EIP-2938)
- [Τεκμηρίωση EIP-2938](https://eips.ethereum.org/EIPS/eip-2938)
- [Σημειώσεις EIP-4337](https://medium.com/infinitism/erc-4337-account-abstraction-without-ethereum-protocol-changes-d75c9d94dc4a)
- [Τεκμηρίωση EIP-4337](https://eips.ethereum.org/EIPS/eip-4337)
- [Τεκμηρίωση EIP-2771](https://eips.ethereum.org/EIPS/eip-2771)
- [«Τα βασικά της αφαιρετικότητας λογαριασμού» -- Τι είναι η αφαιρετικότητα λογαριασμού, Μέρος Ι](https://www.alchemy.com/blog/account-abstraction)
- [Οδικός χάρτης I Αφαίρεση λογαριασμού του Ethereum Charting: EIP-3074, EIP-5806, & EIP-7702](https://research.2077.xyz/charting-ethereums-account-abstraction-roadmap-eip-3074-eip-5806-eip-7702)
- [Καταπληκτική Αφαίρεση Λογαριασμού](https://github.com/4337Mafia/awesome-account-abstraction)
- [Αρθρωτή αφαίρεση λογαριασμού για όλους τους άλλους.](https://blog.rhinestone.wtf/part-1-modular-account-abstraction-for-everyone-else-84567422bc46)

