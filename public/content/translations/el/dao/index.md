---
title: Τι είναι ο DAO;
metaTitle: Τι είναι ο DAO; | Αποκεντρωμένος Αυτόνομος Οργανισμός
description: Μια επισκόπηση των DAO στο Ethereum
lang: el
template: use-cases
emoji: ":handshake:"
sidebarDepth: 2
image: /images/use-cases/dao-2.png
alt: Αναπαράσταση ενός DAO που ψηφίζει για μια πρόταση.
summaryPoint1: Κοινότητες αποτελούμενες από μέλη χωρίς κεντρική εξουσία.
summaryPoint2: Ένας ασφαλής τρόπος συνεργασίας μεταξύ αγνώστων στο διαδίκτυο.
summaryPoint3: Ένα ασφαλές μέρος συγκέντρωσης κεφαλαίων για συγκεκριμένο σκοπό.
---

## Τι είναι οι DAO; {#what-are-daos}

Ένας DAO είναι μια οργάνωση που διαχειρίζεται συλλογικά και εργάζεται προς μια κοινή αποστολή.

Οι DAO μας επιτρέπουν να εργαζόμαστε με άλλους χρήστες σε όλο τον κόσμο χωρίς να εμπιστευόμαστε έναν καλοπροαίρετο ηγέτη για να διαχειριστούμε τα κεφάλαια ή τις επιχειρήσεις. Δεν υπάρχει διευθύνων σύμβουλος που να μπορεί να δαπανήσει χρήματα για μια ιδιοτροπία του ή οικονομικός σύμβουλος που να μπορεί να χειραγωγήσει τα λογιστικά βιβλία. Αντιθέτως, οι κανόνες με βάση την κρυπτοαλυσίδα ενσωματώνονται στον κώδικα και καθορίζουν τον τρόπο λειτουργίας του οργανισμού και της δαπάνης των κεφαλαίων.

Υπάρχουν ενσωματωμένα θησαυροφυλάκια στα οποία κανείς δεν έχει έγκριση πρόσβασης χωρίς την άδεια της ομάδας. Οι αποφάσεις λαμβάνονται μετά από προτάσεις και ψηφοφορίες για να διασφαλιστεί ότι όλοι στον οργανισμό έχουν λόγο και όλα συμβαίνουν με διαφάνεια στην [κρυπτοαλυσίδα](/glossary/#on-chain).

## Πού εξυπηρετούν οι οργανισμοί DAO; {#why-dao}

Η έναρξη ενός οργανισμού με κάποιον που έχει συμμετοχή στη χρηματοδότηση και τα χρήματα, απαιτεί μεγάλη εμπιστοσύνη στους ανθρώπους με τους οποίους συνεργάζεστε. Αλλά είναι δύσκολο να εμπιστευτείς κάποιον με τον οποίο έχεις έρθει σε επαφή μόνο στο διαδίκτυο. Με τη χρήση των οργανισμών DAO δε χρειάζεται να εμπιστεύεστε κανέναν άλλον στην ομάδα, παρά μόνο τον κώδικα του DAO, ο οποίος είναι 100% διαφανής και επαληθεύσιμος από οποιονδήποτε.

Αυτό ανοίγει πάρα πολλές νέες ευκαιρίες για παγκόσμια συνεργασία και συντονισμό.

### Σύγκριση {#dao-comparison}

| DAO                                                                                                                  | Ένας παραδοσιακός οργανισμός                                                                                                         |
| -------------------------------------------------------------------------------------------------------------------- | ------------------------------------------------------------------------------------------------------------------------------------ |
| Συνήθως επίπεδη και πλήρως εκδημοκρατισμένη.                                                                         | Συνήθως ιεραρχικά.                                                                                                                   |
| Απαιτείται ψηφοφορία από τα μέλη για τυχόν αλλαγές που πρόκειται να υλοποιηθούν.                                     | Ανάλογα με τη δομή, μπορεί να ζητηθούν αλλαγές από ένα μόνο μέρος ή να υπάρξει ψηφοφορία.                                            |
| Η καταμέτρηση των ψήφων και η εφαρμογή του αποτελέσματος γίνεται αυτόματα χωρίς την ύπαρξη αξιόπιστου διαμεσολαβητή. | Εάν επιτρέπεται η ψηφοφορία, οι ψήφοι καταμετρώνται εντός της εταιρείας και το αποτέλεσμα της ψηφοφορίας διεκπεραιώνεται χειρόγραφα. |
| Οι προσφερόμενες υπηρεσίες διεκπεραιώνονται αυτόματα με αποκεντρωμένο τρόπο (π.χ. διανομή φιλανθρωπικών κεφαλαίων).  | Απαιτεί ανθρώπινο χειρισμό ή κεντρικά ελεγχόμενη αυτοματοποίηση, ευάλωτη σε χειραγώγηση.                                             |
| Όλες οι δραστηριότητες είναι διαφανείς και πλήρως δημόσιες.                                                          | Η δραστηριότητα είναι συνήθως ιδιωτική και μη δημοσιεύσιμη σε όλα τα ενδιαφερόμενα μέρη.                                             |

### Παραδείγματα οργανισμών DAO {#dao-examples}

Για να γίνει πιο κατανοητό, παραθέτουμε μερικά παραδείγματα για το πώς θα μπορούσαν να χρησιμοποιηθούν οι οργανισμοί DAO:

- **Φιλανθρωπία** – θα μπορούσατε να δεχτείτε δωρεές από οποιονδήποτε στον κόσμο και να ψηφίσετε τον τρόπο ανάθεσης.
- **Συλλογική ιδιοκτησία** - θα μπορούσατε να αγοράσετε φυσικά ή ψηφιακά περιουσιακά στοιχεία και τα μέλη μπορούν να ψηφίσουν για τον τρόπο χρήσης.
- **Επιχειρήσεις και επιχορηγήσεις** - θα μπορούσατε να δημιουργήσετε ένα ταμείο χρηματοδότησης που συγκεντρώνει επενδυτικά κεφάλαια και ψηφίζει για τις επιχειρήσεις που θα υποστηρίξει. Τα επιστρεφόμενα χρήματα μπορούν αργότερα να αναδιανεμηθούν μεταξύ των μελών των οργανισμών DAO.

<YouTube id="zTStDvUtQWc" />

## Πώς λειτουργούν οι DAO; {#how-daos-work}

Η ραχοκοκαλιά ενός DAO είναι το [έξυπνο συμβόλαιο](/glossary/#smart-contract) του, το οποίο ορίζει τους κανόνες του οργανισμού και κατέχει το θησαυροφυλάκιο της ομάδας. Μόλις το συμβόλαιο δημοσιευτεί στο Ethereum, κανείς δεν μπορεί να αλλάξει τους κανόνες εκτός από μια ψηφοφορία. Αν κάποιος προσπαθήσει να τροποποιήσει κάτι που δεν καλύπτεται από τους κανόνες και τη λογική του κώδικα, θα αποτύχει. Και επειδή ο θησαυρός του καθορίζεται επίσης από το έξυπνο συμβόλαιό του, σημαίνει ότι κανείς δεν μπορεί να σπαταλήσει τα χρήματα χωρίς την έγκριση της ομάδας. Αυτό σημαίνει ότι οι DAO δε χρειάζονται κεντρική εξουσία. Αντιθέτως, η ομάδα λαμβάνει συλλογικές αποφάσεις και οι πληρωμές εγκρίνονται αυτόματα μετά από ψηφοφορία.

Αυτό είναι δυνατό επειδή τα έξυπνα συμβόλαια είναι απαραβίαστα μόλις δημοσιευτούν στο Ethereum. Δεν μπορείτε απλά να επεξεργαστείτε τον κώδικα (τους κανόνες των DAO) χωρίς να το προσέξει κανείς επειδή όλα είναι δημόσια.

## Το Ethereum και οι DAO {#ethereum-and-daos}

Το Ethereum είναι το ιδανικό θεμέλιο για DAO για διάφορους λόγους:

- Η συναίνεση του Ethereum είναι αποκεντρωμένη και έχει εδραιωθεί αρκετά ώστε οι οργανισμοί να εμπιστεύονται το δίκτυο.
- Ο κώδικας του έξυπνου συμβολαίου δεν μπορεί να τροποποιηθεί από τη στιγμή που θα δημοσιευθεί, ακόμη και από τους ιδιοκτήτες του. Αυτό επιτρέπει στον DAO να λειτουργεί σύμφωνα με τους κανόνες με τους οποίους έχει προγραμματιστεί.
- Τα έξυπνα συμβόλαια μπορούν να στέλνουν/λαμβάνουν κεφάλαια. Χωρίς αυτά θα χρειαζόσασταν έναν έμπιστο ενδιάμεσο για να διαχειριστείτε τα κεφάλαια της ομάδας.
- Η κοινότητα του Ethereum έχει αποδειχθεί ότι είναι ποιο συνεργατική παρά ανταγωνιστική, επιτρέποντας την ταχεία εμφάνιση βέλτιστων πρακτικών και συστημάτων υποστήριξης.

## Διακυβέρνηση DAO {#dao-governance}

Υπάρχουν πολλές σκέψεις κατά τη διοίκηση ενός DAO, όπως ο τρόπος με τον οποίο λειτουργεί η ψηφοφορία και οι προτάσεις.

### Αντιπροσωπεία {#governance-delegation}

Αντιπροσωπεία είναι σαν η εκδοχή σε DAO της αντιπροσωπευτικής δημοκρατίας. Οι κάτοχοι των ψηφιακών στοιχείων εκχωρούν ψήφους σε χρήστες που ορίζουν τους εαυτούς τους και δεσμεύονται να διαχειρίζονται το πρωτόκολλο και να παραμένουν ενημερωμένοι.

#### Ένα δημοφιλές παράδειγμα {#governance-example}

[ENS](https://claim.ens.domains/delegate-ranking) – Οι κάτοχοι ENS μπορούν να εκχωρήσουν τις ψήφους τους σε ενεργά μέλη της κοινότητας για να τους εκπροσωπούν.

### Αυτόματη διακυβέρνηση συναλλαγής {#governance-example}

Σε πολλούς DAO, οι συναλλαγές θα εκτελούνται αυτόματα εάν επιβεβαιωθεί η απαρτία μελών.

#### Ένα δημοφιλές παράδειγμα {#governance-example}

[Nouns](https://nouns.wtf) – Στο Nouns DAO, μια συναλλαγή εκτελείται αυτόματα εφόσον επιτευχθεί απαρτία των ψήφων και επικράτηση αυτών με πλειοψηφία, όσο δεν υπάρχει βέτο από τους ιδρυτές.

### Διακυβέρνηση πολλαπλών υπογραφών {#governance-example}

Καθώς οι DAOs μπορεί να έχουν χιλιάδες μέλη που ψηφίζουν, τα κεφάλαια μπορούν να διατηρούνται σε ένα [πορτοφόλι](/glossary/#wallet) που μοιράζονται 5-20 ενεργά μέλη της κοινότητας που είναι αξιόπιστα και συνήθως doxxed (δημόσιες ταυτότητες γνωστές στην κοινότητα). Μετά την ψηφοφορία, οι [εξουσιοδοτημένοι](/glossary/#multisig) υπογράφοντες εκτελούν τη βούληση της κοινότητας.

## Νομοθεσία DAO {#dao-laws}

Το 1977, το Wyoming εφηύρε την LLC, η οποία προστατεύει τους επιχειρηματίες και περιορίζει την ευθύνη τους. Πιο πρόσφατα, πρωτοστάτησαν στο νόμο DAO που θεσπίζει το νομικό καθεστώς για τους DAO. Επί του παρόντος το Wyoming, το Vermont και οι Παρθένοι Νήσοι διαθέτουν DAO νόμους σε κάποια μορφή.

### Ένα δημοφιλές παράδειγμα {#law-example}

[CityDAO](https://citydao.io) – Η CityDAO χρησιμοποίησε το νόμο DAO του Wyoming για να αγοράσει 40 στρέμματα γης κοντά στο Εθνικό Πάρκο Yellowstone.

## Μέλη DAO {#dao-membership}

Υπάρχουν διάφοροι τύποι συμμετοχής μελών στους οργανισμούς DAO. Ο τύπος μέλους καθορίζει τον τρόπο συμμετοχής στις ψηφοφορίες αλλά και άλλα χαρακτηριστικά της συμμετοχής στον οργανισμό DAO.

### Συμμετοχή βασισμένη σε ψηφιακό στοιχείο {#token-based-membership}

Συνήθως [χωρίς άδειες](/glossary/#permissionless), ανάλογα με το ψηφιακό στοιχείο που χρησιμοποιείται. Κυρίως αυτά τα ψηφιακά στοιχεία διακυβέρνησης μπορούν να αποτελέσουν αντικείμενο ανταλλαγής χωρίς ανάγκη άδειας σε ένα [αποκεντρωμένο ανταλλακτήριο](/glossary/#dex). Άλλα πρέπει να αποκτώνται με την παροχή ρευστότητας ή με κάποια άλλη «απόδειξη εργασίας». Όπως και να χει, απλά κατέχοντας το ψηφιακό στοιχείο εγγυάται η πρόσβαση σε ψηφοφορίες.

_Συνήθως χρησιμοποιείται για να καθοδηγούν ευρεία αποκεντρωμένα πρωτόκολλα και/ή ψηφιακά στοιχεία._

#### Ένα δημοφιλές παράδειγμα {#token-example}

[MakerDAO](https://makerdao.com) – Το ψηφιακό στοιχείο του MakerDAO MKR είναι ευρέως διαθέσιμο σε αποκεντρωμένα ανταλλακτήρια και ο καθένας μπορεί να αγοράσει το δικαίωμα ψήφου στο μέλλον του πρωτοκόλλου Maker.

### Συμμετοχή βασισμένη σε μετοχές {#share-based-membership}

Οι DAO που βασίζονται σε μετοχές είναι περισσότερο χωρίς άδειες, αλλά ακόμα διατηρούνται ανοιχτοί. Κάθε υποψήφιο μέλος μπορεί να υποβάλει πρόταση για να ενταχθεί σε DAO, προσφέροντας συνήθως ένα συμβολικό ποσό ή εργασία. Ο αριθμός των μετοχών αντιπροσωπεύουν άμεσα τη δύναμη ψήφου και το ποσοστό ιδιοκτησίας. Τα μέλη μπορούν να αποχωρήσουν ανά πάσα στιγμή με το μερίδιο που τους αναλογεί, από το κοινό κεφάλαιο.

_Συνήθως χρησιμοποιείται για πιο στενές και ανθρωποκεντρικές οργανώσεις, όπως τις φιλανθρωπικές οργανώσεις, τις συλλογικότητες των εργαζομένων και τους επενδυτικούς συλλόγους. Μπορεί επίσης να ρυθμίζει πρωτόκολλα και ψηφιακά στοιχεία._

#### Ένα δημοφιλές παράδειγμα {#share-example}

[MolochDAO](http://molochdao.com/) – Το MolochDAO εστιάζει στη χρηματοδότηση έργων Ethereum. Απαιτούν μια πρόταση για την πρόσβαση μέλους, έτσι ώστε η ομάδα να μπορεί να αξιολογήσει αν υπάρχει η απαραίτητη εμπειρία και κεφάλαιο, για να προβεί όσο το δυνατόν σε ποιο σωστές αποφάσεις σχετικά με πιθανές χορηγίες. Δεν μπορείτε απλά να αγοράσετε πρόσβαση σε έναν DAO στην ανοικτή αγορά.

### Συμμετοχή που βασίζεται στη δημοσιότητα {#reputation-based-membership}

Η δημοσιότητα αποτελεί απόδειξη παρουσίας και παρέχει το δικαίωμα ψήφου στον DAO. Σε αντίθεση με τα μέλη σύμφωνα με τα ψηφιακά στοιχεία ή τις μετοχές τους, οι DAO που βασίζονται στη δημοσιότητα δε μεταβιβάζουν την ιδιοκτησία στους συμμετέχοντες. Η δημοσιότητα δεν μπορεί να αγοραστεί, να μεταβιβαστεί ή να εκχωρηθεί. Τα μέλη του DAO πρέπει να κερδίζουν τη φήμη τους μέσω της συμμετοχής τους. Η ψηφοφορία επί της αλυσίδας είναι χωρίς άδεια και τα μελλοντικά μέλη μπορούν ελεύθερα να υποβάλουν προτάσεις για να ενταχθούν σε DAO και να ζητήσουν να λάβουν δημοσιότητα και ψηφιακά στοιχεία ως ανταμοιβή σε αντάλλαγμα για τις συνεισφορές τους.

_Συνήθως χρησιμοποιείται για την αποκεντρωμένη ανάπτυξη και διακυβέρνηση πρωτοκόλλων και [dapp](/glossary/#dapp), αλλά είναι κατάλληλο και για ένα ποικίλο σύνολο οργανισμών, όπως φιλανθρωπικές οργανώσεις, συλλογικότητες εργαζομένων, επενδυτικούς συλλόγους κλπ._

#### Ένα δημοφιλές παράδειγμα {#reputation-example}

[DXdao](https://DXdao.eth.limo) – Το DXdao ήταν ένα παγκόσμιο κυρίαρχο συλλογικό δημιούργημα όπου καθοδηγούσε αποκεντρωμένα πρωτόκολλα και εφαρμογές από το 2019. Αξιολογούσε τη διακυβέρνηση που βασίζεται στη δημοσιότητα και την [ολογραφική συναίνεση](/glossary/#holographic-consensus) για τον συντονισμό και τη διαχείριση των κεφαλαίων, πράγμα που σημαίνει ότι κανείς δεν μπορούσε να αγοράσει την πορεία του για να επηρεάσει το μέλλον του ή τη διακυβέρνηση.

## Εγγραφή / έναρξη DAO {#join-start-a-dao}

### Συμμετέχετε σε ένα DAO {#join-a-dao}

- [Κοινότητα DAO στο Ethereum](/community/get-involved/#decentralized-autonomous-organizations-daos)
- [Λίστα DAOHaus για DAO](https://app.daohaus.club/explore)
- [Tally.xyz λίστα των DAO](https://www.tally.xyz)

### Ξεκινήστε ένα DAO {#start-a-dao}

- [Επίκληση ενός DAO με DAOHaus](https://app.daohaus.club/summon)
- [Ξεκινήστε Διακυβέρνηση DAO με το Tally](https://www.tally.xyz/add-a-dao)
- [Δημιουργία ενός DAO βασισμένου στο Aragon](https://aragon.org/product)
- [Ξεκινήστε μια αποικία](https://colony.io/)
- [Δημιουργήστε έναν DAO με την ολογραφική συναίνεση του DAOstack](https://alchemy.daostack.io/daos/create)

## Περισσότερες πληροφορίες {#further-reading}

### Άρθρα για DAO {#dao-articles}

- [Τι είναι ένας DAO;](https://aragon.org/dao) – [Aragon](https://aragon.org/)
- [Οίκος των DAO](https://wiki.metagame.wtf/docs/great-houses/house-of-daos) – [Metagame](https://wiki.metagame.wtf/)
- [Τι είναι ένας DAO και τι αφορά;](https://daohaus.substack.com/p/-what-is-a-dao-and-what-is-it-for) – [DAOhaus](https://daohaus.club/)
- [Πώς να ξεκινήσετε έναν DAO-Powered Digital Community](https://daohaus.substack.com/p/four-and-a-half-steps-to-start-a) – [DAOhaus](https://daohaus.club/)
- [Τι είναι ένας DAO;](https://coinmarketcap.com/alexandria/article/what-is-a-dao) – [Coinmarketcap](https://coinmarketcap.com)
- [Τι είναι η ολογραφική συναίνεση;](https://medium.com/daostack/holographic-consensus-part-1-116a73ba1e1c) - [DAOstack](https://daostack.io/)
- [Οι DAO δεν είναι εταιρείες: όπου η αποκέντρωση σε αυτόνομους οργανισμούς έχει σημασία, από τον Vitalik](https://vitalik.eth.limo/general/2022/09/20/daos.html)
- [Οι DAO, DAC, DA και άλλοι: Ένας ατελής οδηγός ορολογίας](https://blog.ethereum.org/2014/05/06/daos-dacs-das-and-more-an-incomplete-terminology-guide) - [Ιστολόγιο Ethereum](https://blog.ethereum.org)

### Βίντεο {#videos}

- [Τι είναι ένας DAO στα κρυπτονομίσματα;](https://youtu.be/KHm0uUPqmVE)
- [Μπορεί ένας DAO να χτίσει μια πόλη;](https://www.ted.com/talks/scott_fitsimones_could_a_dao_build_the_next_great_city) – [TED](https://www.ted.com/)

<Divider />

<QuizWidget quizKey="daos" />
