---
title: Web2 ή Web3
description:
lang: el
---

Το Web2 αναφέρεται στην έκδοση του διαδικτύου που γνωρίζουμε οι περισσότεροι από εμάς σήμερα. Ένα διαδίκτυο στο οποίο κυριαρχούν εταιρείες που παρέχουν υπηρεσίες με αντάλλαγμα τα προσωπικά σας δεδομένα. Το Web3, στο πλαίσιο του Ethereum, αναφέρεται σε αποκεντρωμένες εφαρμογές που λειτουργούν στην αλυσίδα συστοιχιών. Αυτές είναι εφαρμογές που επιτρέπουν σε οποιονδήποτε να συμμετέχει χωρίς να δημιουργεί έσοδα από τα προσωπικά του δεδομένα.

Ψάχνετε για έναν πιο φιλικό για αρχάριους πόρο; Δείτε την [εισαγωγή μας στο web3](/web3/).

## Πλεονεκτήματα του Web3 {#web3-benefits}

Πολλοί προγραμματιστές Web3 έχουν επιλέξει να δημιουργήσουν αποκεντρωμένες εφαρμογές (dapp) λόγω της εγγενούς αποκέντρωσης του Ethereum:

- Οποιοσδήποτε είναι στο δίκτυο έχει άδεια χρήσης της υπηρεσίας – ή, με άλλα λόγια, δεν απαιτείται άδεια.
- Κανείς δεν μπορεί να σας αποκλείσει ή να σας αρνηθεί πρόσβαση στην υπηρεσία.
- Οι πληρωμές ενσωματώνονται μέσω του εγγενούς κρυπτοπαραστατικού, του ether (ETH).
- Το Ethereum είναι turing-complete, που σημαίνει ότι μπορείτε να προγραμματίσετε σχεδόν οτιδήποτε.

## Πρακτικές συγκρίσεις {#practical-comparisons}

| Web2                                                                                                                           | Web3                                                                                                                            |
| ------------------------------------------------------------------------------------------------------------------------------ | ------------------------------------------------------------------------------------------------------------------------------- |
| Το Twitter μπορεί να λογοκρίνει οποιονδήποτε λογαριασμό ή tweet                                                                | Τα tweet στο Web3 δεν θα λογοκρίνονταν επειδή ο έλεγχος είναι αποκεντρωμένος                                                    |
| Η υπηρεσία πληρωμών μπορεί να αποφασίσει να μην επιτρέψει πληρωμές για συγκεκριμένους τύπους εργασίας                          | Οι εφαρμογές πληρωμής Web3 δεν απαιτούν προσωπικά δεδομένα και δεν μπορούν να αποτρέψουν πληρωμές                               |
| Οι διακομιστές για τις εφαρμογές της οικονομίας gig θα μπορούσαν να καταρρεύσουν και να επηρεάσουν το εισόδημα των εργαζομένων | Οι διακομιστές του Web3 δεν μπορούν να πέσουν - χρησιμοποιούν το Ethereum, ένα αποκεντρωμένο δίκτυο 1000 υπολογιστών ως στήριξη |

Αυτό δεν σημαίνει ότι όλες οι υπηρεσίες πρέπει να μετατραπούν σε dapp. Αυτά τα παραδείγματα είναι επεξηγηματικά των βασικών διαφορών μεταξύ των υπηρεσιών web2 και web3.

## Περιορισμοί του Web3 {#web3-limitations}

Το Web3 έχει ορισμένους περιορισμούς αυτή τη στιγμή:

- Επεκτασιμότητα – οι συναλλαγές είναι πιο αργές στο web3 επειδή είναι αποκεντρωμένες. Οι αλλαγές στην κατάσταση, όπως μια πληρωμή, πρέπει να υποβληθούν σε επεξεργασία από έναν κόμβο και να διαδοθούν σε όλο το δίκτυο.
- UX – η αλληλεπίδραση με εφαρμογές web3 μπορεί να απαιτεί επιπλέον βήματα, λογισμικό και εκπαίδευση. Αυτό μπορεί να είναι ένα εμπόδιο στην ευρύτερη υιοθέτηση.
- Προσβασιμότητα – η έλλειψη ενσωμάτωσης στα σύγχρονα προγράμματα περιήγησης ιστού καθιστά το web3 λιγότερο προσβάσιμο στους περισσότερους χρήστες.
- Κόστος – τα περισσότερα επιτυχημένα dapp τοποθετούν πολύ μικρά τμήματα του κώδικά τους στην αλυσίδα συστοιχιών καθώς είναι ακριβή.

## Συγκέντρωση ή αποκέντρωση {#centralization-vs-decentralization}

Στον παρακάτω πίνακα, παραθέτουμε μερικά από τα αδρά πλεονεκτήματα και μειονεκτήματα των συγκεντρωμένων και αποκεντρωμένων ψηφιακών δικτύων.

| Κεντρικά συστήματα                                                                                                                                                                                                                                                                    | Αποκεντρωμένα συστήματα                                                                                                                                                                                                                                                                     |
| ------------------------------------------------------------------------------------------------------------------------------------------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| Χαμηλή διάμετρος δικτύου (όλοι οι συμμετέχοντες συνδέονται με μια κεντρική αρχή). Οι πληροφορίες διαδίδονται γρήγορα, καθώς η διάδοση γίνεται από μια κεντρική αρχή με πολλούς υπολογιστικούς πόρους.                                                                                 | Οι πιο απομακρυσμένοι συμμετέχοντες στο δίκτυο ενδέχεται να βρίσκονται πολύ μακριά ο ένας από τον άλλον. Οι πληροφορίες που μεταδίδονται από τη μία πλευρά του δικτύου μπορεί να χρειαστούν πολύ χρόνο για να φτάσουν στην άλλη πλευρά.                                                     |
| Συνήθως υψηλότερη απόδοση (μεγαλύτερη ικανότητα διεκπεραίωσης, λιγότεροι συνολικοί υπολογιστικοί πόροι που δαπανώνται) και ευκολότερη εφαρμογή.                                                                                                                                       | Συνήθως χαμηλότερη απόδοση (χαμηλότερη ικανότητα διεκπεραίωσης, περισσότεροι συνολικοί υπολογιστικοί πόροι που δαπανώνται) και πιο περίπλοκη εφαρμογή.                                                                                                                                      |
| Σε περίπτωση αντικρουόμενων δεδομένων, η επίλυση είναι σαφής και εύκολη: η απόλυτη πηγή αλήθειας είναι η κεντρική εξουσία.                                                                                                                                                            | Απαιτείται ένα πρωτόκολλο (συχνά πολύπλοκο) για την επίλυση διαφορών, εάν οι ομότιμοι προβάλλουν αντικρουόμενους ισχυρισμούς σχετικά με την κατάσταση των δεδομένων με τα οποία πρόκειται να συγχρονιστούν οι συμμετέχοντες.                                                                |
| Μεμονωμένο σημείο αποτυχίας: κακόβουλοι παράγοντες μπορεί να είναι σε θέση να ρίξουν το δίκτυο στοχεύοντας την κεντρική αρχή.                                                                                                                                                         | Κανένα μεμονωμένο σημείο αποτυχίας: το δίκτυο μπορεί να λειτουργήσει ακόμα και αν ένα μεγάλο ποσοστό συμμετεχόντων δέχεται επίθεση/απομακρύνεται.                                                                                                                                           |
| Ο συντονισμός μεταξύ των συμμετεχόντων στο δίκτυο είναι πολύ πιο εύκολος και ο χειρισμός του πραγματοποιείται από κεντρική αρχή. Η κεντρική αρχή μπορεί να υποχρεώσει τους συμμετέχοντες στο δίκτυο να υιοθετήσουν αναβαθμίσεις, ενημερώσεις πρωτοκόλλου κ. λπ., με πολύ μικρή τριβή. | Ο συντονισμός είναι συχνά δύσκολος, καθώς κανένας μεμονωμένος παράγοντας δεν έχει τον τελευταίο λόγο σε αποφάσεις σε επίπεδο δικτύου, αναβαθμίσεις πρωτοκόλλου, κ.λπ. Στη χειρότερη περίπτωση, το δίκτυο είναι επιρρεπές σε ρήγματα όταν υπάρχουν διαφωνίες σχετικά με αλλαγές πρωτοκόλλου. |
| Η κεντρική αρχή μπορεί να λογοκρίνει δεδομένα, αποκλείοντας πιθανώς κομμάτια του δικτύου από την αλληλεπίδραση με το υπόλοιπο δίκτυο.                                                                                                                                                 | Η λογοκρισία είναι πολύ πιο δύσκολη, καθώς οι πληροφορίες έχουν πολλούς τρόπους διάδοσης στο δίκτυο.                                                                                                                                                                                        |
| Η συμμετοχή στο δίκτυο ελέγχεται από την κεντρική αρχή.                                                                                                                                                                                                                               | Οποιοσδήποτε μπορεί να συμμετάσχει στο δίκτυο, δεν υπάρχουν «θυρωροί» Ιδανικά, το κόστος συμμετοχής είναι πολύ χαμηλό.                                                                                                                                                                      |

Σημειώστε ότι αυτά είναι γενικά μοτίβα που μπορεί να μην ισχύουν σε κάθε δίκτυο. Επιπλέον, στην πραγματικότητα, ο βαθμός στον οποίο ένα δίκτυο είναι συγκεντρωμένο/αποκεντρωμένο έχει ένα εύρος φάσματος — κανένα δίκτυο δεν είναι εντελώς συγκεντρωμένο ή εντελώς αποκεντρωμένο.

## Περισσότερες πληροφορίες {#further-reading}

- [Τι είναι το Web3;](/web3/) - _ethereum.org_
- [Η Αρχιτέκτων της εφαρμογής του Web 3.0](https://www.preethikasireddy.com/post/the-architecture-of-a-web-3-0-application) - _Preethi Kasireddy_
- [Η Σημασία της Αποκέντρωσης](https://medium.com/@VitalikButerin/the-meaning-of-decentralization-a0c92b76a274) _06 Φεβ 2017 - Vitalik Buterin_
- [Γιατί έχει σημασία η αποκέντρωση](https://medium.com/s/story/why-decentralization-matters-5e3f79f7638e) _18 Φεβ 2018 - Chris Dixon_
- [Τι είναι το Web 3.0 & Γιατί έχει σημασία](https://medium.com/fabric-ventures/what-is-web-3-0-why-it-matters-934eb07f3d2b) _31 Δεκ 2019 - Max Mersch και Richard Muirhead_
- [Γιατί χρειαζόμαστε το Web 3.0](https://medium.com/@gavofyork/why-we-need-web-3-0-5da4f2bf95ab) _12 Σεπ 2018 - Gavin Wood_
