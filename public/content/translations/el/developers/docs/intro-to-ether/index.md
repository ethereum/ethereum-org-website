---
title: Εισαγωγή στο Ether
description: Εισαγωγή για προγραμματιστές στο κρυπτονόμισμα ether.
lang: el
---

## Προαπαιτούμενα {#prerequisites}

Για να σας βοηθήσουμε να κατανοήσετε καλύτερα αυτή τη σελίδα, σας προτείνουμε να διαβάσετε το άρθρο [Εισαγωγή στο Ethereum](/developers/docs/intro-to-ethereum/).

## Τι είναι ένα κρυπτονόμισμα; {#what-is-a-cryptocurrency}

Ένα κρυπτονόμισμα είναι ένα μέσο ανταλλαγής που εξασφαλίζεται από καθολικό (ledger) αλυσίδας συστοιχιών.

Ένας τρόπος ανταλλαγής είναι οτιδήποτε αποδεκτό ευρέως ως πληρωμή για αγαθά και υπηρεσίες, ενώ ένα ledger είναι μια αποθήκη δεδομένων που παρακολουθεί τις συναλλαγές. Η τεχνολογία αλυσίδας συστοιχιών επιτρέπει στους χρήστες να πραγματοποιούν συναλλαγές στο ledger χωρίς να βασίζονται σε ένα αξιόπιστο τρίτο μέρος για τη διατήρησή του.

Το πρώτο κρυπτονόμισμα ήταν το Bitcoin, που δημιουργήθηκε από τον Satoshi Nakamoto. Από την κυκλοφορία του Bitcoin το 2009, έχουν δημιουργηθεί χιλιάδες κρυπτονομίσματα σε πολλά διαφορετικά blockchain.

## Τι είναι το ether; {#what-is-ether}

Το **Ether (ETH)** είναι το κρυπτονόμισμα που χρησιμοποιείται για πολλά πράγματα στο δίκτυο Ethereum. Ουσιαστικά, είναι ο μόνος αποδεκτός τρόπος πληρωμής για τα τέλη συναλλαγής και μετά τη [Συγχώνευση](/roadmap/merge), το ether απαιτείται για την επικύρωση και την υποβολή πρότασης μπλοκ στο Mainnet. Το Ether χρησιμοποιείται επίσης ως πρωτογενής μορφή εξασφάλισης στις δανειοδοτικές αγορές [DeFi](/defi), ως μονάδα λογαριασμού σε αγορές NFT, ως πληρωμή που κερδίζεται για την εκτέλεση υπηρεσιών ή την πώληση πραγματικών αγαθών και πολλά άλλα.

Το Ethereum επιτρέπει στους προγραμματιστές να δημιουργήσουν [**αποκεντρωμένες εφαρμογές (dapps)**](/developers/docs/dapps), τις οποίες όλοι μοιράζονται σε μια δεξαμενή υπολογιστικής ισχύος. Αυτή η κοινόχρηστη δεξαμενή είναι περιορισμένη, οπότε το Ethereum χρειάζεται έναν μηχανισμό για να καθορίσει ποιος θα το χρησιμοποιήσει. Διαφορετικά, ένα dapp θα μπορούσε τυχαία ή κακόβουλα να καταναλώσει όλους τους πόρους του δικτύου, το οποίο θα εμπόδιζε τους υπόλοιπους από την πρόσβαση σε αυτό.

Το κρυπτονόμισμα ether υποστηρίζει έναν μηχανισμό τιμολόγησης για την υπολογιστική δύναμη του Ethereum. Όταν οι χρήστες θέλουν να κάνουν μια συναλλαγή, πρέπει να πληρώσουν με ether για να έχουν τη συναλλαγή τους αναγνωρισμένη στην κρυπτοαλυσίδα. Αυτά τα κόστη χρήσης είναι γνωστά ως [κρατήσεις gas](/developers/docs/gas/) και η κράτηση gas εξαρτάται από την ποσότητα υπολογιστικής ισχύος που απαιτείται για την εκτέλεση της συναλλαγής και τη ζήτηση υπολογιστικής ισχύος σε όλο το δίκτυο εκείνη τη στιγμή.

Ως εκ τούτου, ακόμη και αν ένα κακόβουλο dapp υπέβαλε συνεχόμενες συναλλαγές, η συναλλαγή θα τελειώσει και θα τερματιστεί όταν καταναλωθούν τα ether, επιτρέποντας στο δίκτυο να επιστρέψει στο κανονικό.

[Συχνά συγχέονται](https://abcnews.go.com/Business/bitcoin-slumps-week-low-amid-renewed-worries-chinese/story?id=78399845) το Ethereum και το ether, όταν αυτοί που αναφέρονται στην «τιμή του Ethereum», περιγράφουν την τιμή του ether.

## Κρυπτόρυξη ether {#minting-ether}

Κοπή (minting) είναι η διαδικασία κατά την οποία δημιουργείται νέο ether στο ledger του Ethereum. Το υποκείμενο πρωτόκολλο Ethereum δημιουργεί το νέο ether και δεν είναι δυνατό ένας χρήστης να δημιουργεί ether.

Το ether δημιουργείται ως ανταμοιβή για κάθε προτεινόμενο μπλοκ και σε κάθε σημείο ελέγχου εποχής για άλλη δραστηριότητα επικύρωσης που σχετίζεται με την επίτευξη συναίνεσης. Το συνολικό ποσό που εκδίδεται, εξαρτάται από τον αριθμό των επικυρωτών και από το πόσο ether έχουν αποθηκεύσει. Η συνολική έκδοση διαιρείται ισόποσα μεταξύ των επικυρωτών, στην ιδανική περίπτωση που όλοι οι επικυρωτές είναι ειλικρινείς και σε σύνδεση, αλλά στην πραγματικότητα ποικίλλει ανάλογα με την απόδοση του επικυρωτή. Περίπου το 1/8 της συνολικής έκδοσης πηγαίνει στον προτείνοντα το μπλοκ και το υπόλοιπο κατανέμεται στους άλλους επικυρωτές. Οι προτείνοντες μπλοκ λαμβάνουν επίσης φιλοδωρήματα από τα τέλη συναλλαγής και τα έσοδα που σχετίζονται με το MEV, αλλά αυτά προέρχονται από ανακυκλωμένο ether και όχι από νέα έκδοση.

## Καύση ether {#burning-ether}

Εκτός από τη δημιουργία ether μέσω ανταμοιβών μπλοκ, το ether μπορεί να καταστραφεί μέσω μιας διαδικασίας που ονομάζεται «καύση». Όταν το ether καεί, αφαιρείται μόνιμα από την κυκλοφορία.

Το Ether καίγεται σε κάθε συναλλαγή στο Ethereum. Όταν οι χρήστες πληρώνουν για τις συναλλαγές τους, ένα βασικό τέλος gas, που ορίζεται από το δίκτυο σύμφωνα με τη ζήτηση συναλλαγών, καταστρέφεται. Αυτό, σε συνδυασμό με διάφορου μεγέθους μπλοκ και μέγιστη κράτηση gas, απλοποιεί την εκτίμηση της χρέωσης συναλλαγής στο Ethereum. Όταν η ζήτηση του δικτύου είναι υψηλή, τα [μπλοκ](https://etherscan.io/block/12965263) μπορούν να κάψουν περισσότερο ether από όσο κόβουν, αντισταθμίζοντας αποτελεσματικά την έκδοση ether.

Η καύση του βασικού τέλους παρεμποδίζει την ικανότητα ενός παραγωγού μπλοκ να χειραγωγεί τις συναλλαγές. Για παράδειγμα, εάν οι παραγωγοί μπλοκ λάμβαναν το βασικό τέλος, θα μπορούσαν να συμπεριλάβουν τις δικές τους συναλλαγές δωρεάν και να αυξήσουν το βασικό τέλος για όλους τους άλλους. Εναλλακτικά, θα μπορούσαν να επιστρέψουν το βασικό τέλος σε ορισμένους χρήστες εκτός αλυσίδας, οδηγώντας σε μια πιο αδιαφανή και πολύπλοκη αγορά τελών συναλλαγών.

## Ονομαστικές αξίες του ether {#denominations}

Δεδομένου ότι η αξία πολλών συναλλαγών στο Ethereum είναι μικρή, το ether έχει πολλές ονομαστικές αξίες που μπορεί να αναφέρονται ως μικρότερες λογιστικές μονάδες. Από αυτές τις ονομασίες, το Wei και το gwei είναι ιδιαίτερα σημαντικά.

Το Wei είναι η μικρότερη δυνατή ποσότητα ether και ως εκ τούτου, πολλές τεχνικές υλοποιήσεις, όπως το [Yellowpaper του Ethereum](https://ethereum.github.io/yellowpaper/paper.pdf), βασίζουν όλους τους υπολογισμούς στο Wei.

Το Gwei είναι συντομογραφία του giga-wei, όπου χρησιμοποιείται συχνά για να περιγράψει το κόστος κρατήσεων στο Ethereum.

| Ονομασία | Τιμή σε ether    | Συνήθης χρήση                       |
| -------- | ---------------- | ----------------------------------- |
| Wei      | 10<sup>-18</sup> | Τεχνικές τεκμηριώσεις               |
| Gwei     | 10<sup>-9</sup>  | Τέλη καυσίμου κατανοητά από άνθρωπο |

## Μεταφορά ether {#transferring-ether}

Κάθε συναλλαγή στο Ethereum περιέχει ένα πεδίο `αξίας`, το οποίο καθορίζει το ποσό του ether που θα μεταφερθεί, σε μονάδες wei, από τη διεύθυνση του αποστολέα στη διεύθυνση του παραλήπτη.

Όταν η διεύθυνση παραλήπτη είναι [έξυπνο συμβόλαιο](/developers/docs/smart-contracts/), το ether που μεταφέρεται μπορεί να χρησιμοποιηθεί για την πληρωμή gas όταν το έξυπνο συμβόλαιο εκτελεί τον κώδικά του.

[Περισσότερα για τις συναλλαγές](/developers/docs/transactions/)

## Αναζητήσεις σχετικά με το ether {#querying-ether}

Οι χρήστες μπορούν να αναζητήσουν το υπόλοιπο του [λογαριασμού](/developers/docs/accounts/) επιθεωρώντας το πεδίο `balance` του λογαριασμού, που εμφανίζει την κατοχή ether εκφρασμένες σε wei.

Το [Etherscan](https://etherscan.io) είναι ένα δημοφιλές εργαλείο για τον έλεγχο των υπολοίπων διευθύνσεων μέσω μιας διαδικτυακής εφαρμογής. Για παράδειγμα, [αυτή η σελίδα Etherscan](https://etherscan.io/address/0xde0b295669a9fd93d5f28d9ec85e40f4cb697bae) δείχνει το υπόλοιπο του ιδρύματος Ethereum. Τα υπόλοιπα λογαριασμών μπορούν επίσης να αναζητηθούν χρησιμοποιώντας πορτοφόλια ή κάνοντας απευθείας αιτήματα σε κόμβους.

## Περισσότερες πληροφορίες {#further-reading}

- [Ορισμός του Ether και του Ethereum](https://www.cmegroup.com/education/courses/introduction-to-ether/defining-ether-and-ethereum.html) – _Ομάδα CME_
- [Λευκό βιβλίο Ethereum](/whitepaper/): Η αρχική πρόταση για το Ethereum. Αυτό το έγγραφο περιλαμβάνει μια περιγραφή του ether και των κινήτρων πίσω από τη δημιουργία του.
- [Αριθμομηχανή Gwei](https://www.alchemy.com/gwei-calculator): Χρησιμοποιήστε αυτήν την αριθμομηχανή gwei για να μετατρέψετε εύκολα wei, gwei και ether. Απλώς συνδέστε οποιαδήποτε ποσότητα wei, gwei ή ETH και υπολογίστε αυτόματα τη μετατροπή.

_Γνωρίζετε κάποιο πόρο της κοινότητας που σας βοήθησε; Επεξεργαστείτε αυτή τη σελίδα και προσθέστε το!_
