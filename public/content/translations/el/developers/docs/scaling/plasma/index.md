---
title: Αλυσίδες Plasma
description: Μια εισαγωγή στις αλυσίδες plasma ως λύση κλιμάκωσης που χρησιμοποιείται επί του παρόντος από την κοινότητα του Ethereum.
lang: el
incomplete: true
sidebarDepth: 3
---

Μια αλυσίδα Plasma είναι ένα ξεχωριστό blockchain αγκυρωμένο στο Κεντρικό δίκτυο Ethereum αλλά εκτελεί συναλλαγές εκτός αλυσίδας με δικό της μηχανισμό για επικύρωση μπλοκ. Οι αλυσίδες Plasma μερικές φορές αναφέρονται ως αλυσίδες-«τέκνα», ουσιαστικά μικρότερα αντίγραφα του Κεντρικού Δικτύου του Ethereum. Οι αλυσίδες Plasma χρησιμοποιούν [αποδείξεις απάτης](/glossary/#fraud-proof) (όπως [optimistic rollup](/developers/docs/scaling/optimistic-rollups/)) για τη διαιτησία των διαφορών.

Τα δέντρα Merkle επιτρέπουν τη δημιουργία μιας ατελείωτης στοίβας αυτών των αλυσίδων που μπορούν να λειτουργήσουν για να ξεφορτώσουν το εύρος ζώνης από τις γονικές αλυσίδες (συμπεριλαμβανομένου του Κεντρικού Δικτύου του Ethereum). Ωστόσο, ενώ αυτές οι αλυσίδες αντλούν κάποια ασφάλεια από το Ethereum (μέσω αποδείξεων απάτης), η ασφάλεια και η αποτελεσματικότητά τους επηρεάζονται από αρκετούς σχεδιαστικούς περιορισμούς.

## Προαπαιτούμενα {#prerequisites}

Θα πρέπει να κατανοείτε επαρκώς όλα τα θεμελιώδη θέματα και να έχετε υψηλό επίπεδο κατανόησης της [κλιμάκωσης του Ethereum](/developers/docs/scaling/).

## Τι είναι το Plasma;

Το Plasma είναι ένα πλαίσιο για τη βελτίωση της κλιμάκωσης των δημόσιων blockchain όπως το Ethereum. Όπως περιγράφεται στο αρχικό [Plasma whitepaper](http://plasma.io/plasma.pdf), οι αλυσίδες Plasma είναι χτισμένες πάνω σε ένα άλλο blockchain (που ονομάζεται «βασική αλυσίδα» ή «root chain»). Κάθε «αλυσίδα-τέκνο» εκτείνεται από τη βασική αλυσίδα και γενικά τη διαχειρίζεται ένα έξυπνο συμβόλαιο που αναπτύσσεται στη γονική αλυσίδα.

Το συμβόλαιο Plasma λειτουργεί, μεταξύ άλλων, ως [γέφυρα](/developers/docs/bridges/) που επιτρέπει στους χρήστες να μετακινούν στοιχεία μεταξύ του Κεντρικύ Δικτύου Ethereum και της αλυσίδας plasma. Παρόλο που αυτό τις κάνει παρόμοιες με τις [πλευρικές αλυσίδες](/developers/docs/scaling/sidechains/), οι αλυσίδες plasma επωφελούνται —τουλάχιστον, σε κάποιο βαθμό— από την ασφάλεια του Κεντρικού Δελτίου Ethereum. Αυτό δεν συμβαίνει και στις πλευρικές αλυσίδες, οι οποίες είναι αποκλειστικά υπεύθυνες για την ασφάλειά τους.

## Πώς λειτουργεί το Plasma;

Τα βασικά συστατικά μέρη του πλαισίου Plasma είναι:

### Υπολογισμός εκτός αλυσίδας {#offchain-computation}

Η τρέχουσα ταχύτητα επεξεργασίας του Ethereum περιορίζεται σε ~ 15-20 συναλλαγές ανά δευτερόλεπτο, κάτι που μειώνει τη βραχυπρόθεσμη δυνατότητα κλιμάκωσης για τη διαχείριση περισσότερων χρηστών. Αυτό το πρόβλημα υπάρχει κυρίως επειδή ο [μηχανισμός συναίνεσης](/developers/docs/consensus-mechanisms/) του Ethereum απαιτεί πολλούς κόμβους peer-to-peer για την επαλήθευση κάθε ενημέρωσης στην κατάσταση του blockchain.

Αν και ο μηχανισμός συναίνεσης του Ethereum είναι απαραίτητος για την ασφάλεια, μπορεί να μην έχει εφαρμογή σε κάθε περίπτωση. Για παράδειγμα, η Alice μπορεί να μη χρειάζεται να επαληθεύονται οι καθημερινές πληρωμές του καφέ της στον Bob από ολόκληρο το δίκτυο Ethereum, καθώς υπάρχει κάποια εμπιστοσύνη μεταξύ των δύο μερών.

Το Plasma υποθέτει ότι το Κεντρικό Δίκτυο Ethereum δεν χρειάζεται να επαληθεύει όλες τις συναλλαγές. Αντίθετα, μπορούμε να επεξεργαστούμε συναλλαγές εκτός του Κεντρικού Δικτύου, απαλλάσσοντας τους κόμβους από την ανάγκη να επικυρώνουν κάθε συναλλαγή.

Ο υπολογισμός εκτός αλυσίδας είναι απαραίτητος, καθώς οι αλυσίδες Plasma μπορούν να βελτιστοποιήσουν την ταχύτητα και το κόστος. Για παράδειγμα, μια αλυσίδα Plasma μπορεί —και τις περισσότερες φορές— χρησιμοποιεί έναν μόνο «χειριστή» για τη διαχείριση της σειράς και της εκτέλεσης των συναλλαγών. Με μία μόνο οντότητα να επαληθεύει συναλλαγές, οι χρόνοι επεξεργασίας σε μια αλυσίδα plasma είναι ταχύτεροι από το Κεντρικό Δίκτυο Ethereum.

### Δεσμεύσεις κατάστασης {#state-commitments}

Ενώ το Plasma εκτελεί συναλλαγές εκτός αλυσίδας, αυτές διευθετούνται στο κύριο επίπεδο εκτέλεσης του Ethereum — διαφορετικά, οι αλυσίδες Plasma δεν μπορούν να επωφεληθούν από τις εγγυήσεις ασφαλείας του Ethereum. Αλλά η οριστικοποίηση των συναλλαγών εκτός αλυσίδας χωρίς να γνωρίζουμε την κατάσταση της αλυσίδας plasma θα έσπαζε το μοντέλο ασφαλείας και θα επέτρεπε τον πολλαπλασιασμό μη έγκυρων συναλλαγών. Αυτός είναι ο λόγος για τον οποίο ο χειριστής, η οντότητα που είναι υπεύθυνη για την παραγωγή μπλοκ στην αλυσίδα plasma, απαιτείται να δημοσιεύει «δεσμεύσεις κατάστασης» στο Ethereum σε περιοδική βάση.

Ένα [σύστημα δέσμευσης](https://en.wikipedia.org/wiki/Commitment_scheme) είναι μια κρυπτογραφική τεχνική για τη δέσμευση σε μια αξία ή δήλωση χωρίς αυτή να αποκαλυφθεί σε άλλο μέρος. Οι δεσμεύσεις είναι «δεσμευτικές» με την έννοια ότι δεν μπορείτε να αλλάξετε την αξία ή τη δήλωση αφού δεσμευτείτε σε αυτήν. Οι δεσμεύσεις κατάστασης στο Plasma έχουν τη μορφή των «ριζών Merkle» (που προέρχονται από ένα [δέντρο Merkle](/whitepaper/#merkle-trees)) τις οποίες ο χειριστής στέλνει κατά διαστήματα στο συμβόλαιο Plasma στην αλυσίδα Ethereum.

Οι ρίζες Merkle είναι κρυπτογραφικά πρωτογενή στοιχεία που επιτρέπουν τη συμπίεση μεγάλων ποσοτήτων πληροφοριών. Μια ρίζα Merkle (που ονομάζεται επίσης «ρίζα μπλοκ» σε αυτή την περίπτωση) θα μπορούσε να αντιπροσωπεύει όλες τις συναλλαγές σε ένα μπλοκ. Οι ρίζες Merkle διευκολύνουν επίσης την επαλήθευση ότι ένα μικρό κομμάτι δεδομένων είναι μέρος του μεγαλύτερου συνόλου δεδομένων. Για παράδειγμα, ένας χρήστης μπορεί να παραγάγει μια [απόδειξη Merkle](/developers/tutorials/merkle-proofs-for-offline-data-integrity/#main-content) για να αποδείξει τη συμπερίληψη μιας συναλλαγής σε ένα συγκεκριμένο μπλοκ.

Τα Merkle roots είναι σημαντικά για την παροχή πληροφοριών σχετικά με την κατάσταση εκτός αλυσίδας στο Ethereum. Μπορείτε να σκεφτείτε τις ρίζες Merkle σας ως «σημεία αποθήκευσης»: ο χειριστής λέει «Αυτή είναι η κατάσταση της αλυσίδας Plasma στο x χρονικό σημείο, και αυτή είναι η ρίζα Merkle ως απόδειξη». Ο χειριστής δεσμεύεται στην _τρέχουσα κατάσταση_ της αλυσίδας plasma με ρίζα Merkle, γι' αυτό ονομάζεται «δέσμευση κατάστασης».

### Είσοδοι και έξοδοι {#entries-and-exits}

Προκειμένου οι χρήστες του Ethereum να επωφεληθούν από το Plasma, πρέπει να υπάρχει ένας μηχανισμός για τη μεταφορά κεφαλαίων μεταξύ των αλυσίδων Kεντρικού Δικτύου και plasma. Δεν μπορούμε να στείλουμε αυθαίρετα ether σε μια διεύθυνση στην αλυσίδα plasma, όμως. Αυτές οι αλυσίδες είναι ασύμβατες, επομένως η συναλλαγή είτε θα αποτύγχανε είτε θα οδηγούσε σε απώλεια κεφαλαίων.

Το Plasma χρησιμοποιεί ένα κύριο συμβόλαιο που εκτελείται στο Ethereum για να επεξεργαστεί τις εισόδους και τις εξόδους των χρηστών. Αυτή η κύρια σύμβαση είναι επίσης υπεύθυνη για την παρακολούθηση των δεσμεύσεων κατάστασης (όπως εξηγήθηκε νωρίτερα) και την τιμωρία της μη ειλικρινούς συμπεριφοράς μέσω αποδείξεων απάτης (περισσότερα για αυτό αργότερα).

#### Είσοδος στην αλυσίδα plasma {#entering-the-plasma-chain}

Για να εισέλθει στην αλυσίδα plasma, η Alice (ο χρήστης) θα πρέπει να καταθέσει ETH ή οποιοδήποτε token ERC-20 στο συμβόλαιο plasma. Ο χειριστής του plasma, ο οποίος παρακολουθεί τις καταθέσεις συμβολαίων, αναδημιουργεί ένα ποσό ίσο με την αρχική κατάθεση της Alice και το αποδεσμεύει στη διεύθυνσή της στην αλυσίδα plasma. Η Alice πρέπει να βεβαιώσει ότι έλαβε τα χρήματα στην αλυσίδα-τέκνο και στη συνέχεια μπορεί να χρησιμοποιήσει αυτά τα χρήματα για συναλλαγές.

#### Έξοδος από την αλυσίδα plasma {#exiting-the-plasma-chain}

Η έξοδος από την αλυσίδα plasma είναι πιο περίπλοκη από την είσοδο σε αυτήν για διάφορους λόγους. Ο σημαντικότερος λόγος είναι ότι, ενώ το Ethereum έχει πληροφορίες σχετικά με την κατάσταση της αλυσίδας plasma, δεν μπορεί να επαληθεύσει εάν οι πληροφορίες είναι αληθείς ή όχι. Ένας κακόβουλος χρήστης θα μπορούσε να κάνει έναν εσφαλμένο ισχυρισμό ("Έχω 1000 ETH") και να ξεφύγει παρέχοντας πλαστές αποδείξεις για να υποστηρίξει τον ισχυρισμό.

Για την αποτροπή κακόβουλων αναλήψεων, εισάγεται μια «περίοδος πρόκλησης». Κατά τη διάρκεια της περιόδου πρόκλησης (συνήθως μια εβδομάδα), οποιοσδήποτε μπορεί να αμφισβητήσει ένα αίτημα ανάληψης χρησιμοποιώντας μια απόδειξη απάτης. Εάν η πρόκληση είναι επιτυχημένη, τότε το αίτημα ανάληψης απορρίπτεται.

Ωστόσο, συνήθως οι χρήστες είναι ειλικρινείς και υποβάλλουν σωστές αναλήψεις σχετικά με το κεφάλαιο που διαθέτουν. Σε αυτό το σενάριο, η Alice θα ξεκινήσει ένα αίτημα ανάληψής στη βασική αλυσίδα (Ethereum) υποβάλλοντας μια συναλλαγή στο συμβόλαιο plasma.

Πρέπει επίσης να παράσχει ένα αποδεικτικό Merkle που να επαληθεύει ότι μια συναλλαγή που δημιουργεί τα χρήματά της στην αλυσίδα Plasma συμπεριλήφθηκε σε ένα μπλοκ. Αυτό είναι απαραίτητο για επαναλήψεις του Plasma, όπως το [Plasma MVP](https://www.learnplasma.org/en/learn/mvp.html), που χρησιμοποιούν ένα μοντέλο [Unspent Transaction Output (UTXO)](https://en.wikipedia.org/wiki/Unspent_transaction_output).

Άλλα, όπως το [Plasma Cash](https://www.learnplasma.org/en/learn/cash.html), αντιπροσωπεύουν τα κεφάλαια ως [μη εναλλάξιμα κρυπτοπαραστατικά](/developers/docs/standards/tokens/erc-721/) αντί για UTXO. Η ανάληψη, σε αυτή την περίπτωση, απαιτεί απόδειξη της ιδιοκτησίας των token στην αλυσίδα Plasma. Αυτό γίνεται με την υποβολή των δύο τελευταίων συναλλαγών που περιλαμβάνουν το token και την παροχή μιας απόδειξης Merkle που επαληθεύει τη συμπερίληψη αυτών των συναλλαγών σε ένα μπλοκ.

Ο χρήστης πρέπει επίσης να προσθέσει μια εγγύηση στο αίτημα ανάληψης ως εγγύηση έντιμης συμπεριφοράς. Εάν ένας αμφισβητίας αποδείξει ότι το αίτημα ανάληψης της Alice δεν είναι έγκυρο, ο δεσμός της περικόπτεται και ένα μέρος του πηγαίνει στον αμφισβητία ως ανταμοιβή.

Εάν η περίοδος αμφισβήτησης παρέλθει χωρίς κανένας να παράσχει αποδεικτικό απάτης, το αίτημα ανάληψης της Alice θεωρείται έγκυρο, γεγονός το οποίο της επιτρέπει να ανακτήσει τις καταθέσεις της από το συμβόλαιο Plasma στο Ethereum.

### Διαιτησία διαφορών {#dispute-arbitration}

Όπως κάθε blockchain, οι αλυσίδες plasma χρειάζονται έναν μηχανισμό για την επιβολή της ακεραιότητας των συναλλαγών σε περίπτωση που οι συμμετέχοντες ενεργούν κακόβουλα (π.χ. διπλή δαπάνη κεφαλαίων). Για τον σκοπό αυτό, οι αλυσίδες plasma χρησιμοποιούν αποδείξεις απάτης για να επιλύσουν διαφορές σχετικά με την εγκυρότητα των μεταβάσεων κατάστασης και να τιμωρήσουν την κακή συμπεριφορά. Οι αποδείξεις απάτης χρησιμοποιούνται ως μηχανισμός μέσω του οποίου μια αλυσίδα-τέκνο Plasma υποβάλλει μια καταγγελία στη γονική της αλυσίδα ή στη βασική αλυσίδα.

Η απόδειξη απάτης είναι απλώς ένας ισχυρισμός ότι μια συγκεκριμένη μετάβαση κατάστασης δεν είναι έγκυρη. Ένα παράδειγμα είναι η περίπτωση όπου ένας χρήστης (Alice) προσπαθεί να ξοδέψει τα ίδια χρήματα δύο φορές. Ίσως ξόδεψε το UTXO σε μια συναλλαγή με τον Bob και θέλει να ξοδέψει το ίδιο UTXO (που είναι τώρα του Bob) σε άλλη συναλλαγή.

Για να αποτρέψει την ανάληψη, ο Bob θα κατασκευάσει ένα στοιχείο προστασίας από απάτη παρέχοντας αποδεικτικά στοιχεία ότι η Alice ξόδεψε το εν λόγω UTXO σε προηγούμενη συναλλαγή και μια απόδειξη Merkle για τη συμπερίληψη της συναλλαγής σε ένα μπλοκ. Η ίδια διαδικασία λειτουργεί στο Plasma Cash: ο Bob θα έπρεπε να παράσχει απόδειξη ότι η Alice μετέφερε νωρίτερα τα token που προσπαθεί να κάνει ανάληψη.

Εάν η αμφισβήτηση του Bob στεφθεί από επιτυχία, το αίτημα ανάληψης της Alice ακυρώνεται. Ωστόσο, αυτή η προσέγγιση βασίζεται στην ικανότητα του Bob να παρακολουθεί την αλυσίδα για αιτήματα ανάληψης. Εάν ο Bob είναι εκτός σύνδεσης, τότε η Alice μπορεί να επεξεργαστεί την κακόβουλη ανάληψη μόλις παρέλθει η περίοδος πρόκλησης.

## Το πρόβλημα της μαζικής εξόδου στο plasma {#the-mass-exit-problem-in-plasma}

Το πρόβλημα μαζικής εξόδου εμφανίζεται όταν ένας μεγάλος αριθμός χρηστών προσπαθεί να κάνει ταυτόχρονα ανάληψη από μια αλυσίδα plasma. Ο λόγος που υπάρχει αυτό το πρόβλημα σχετίζεται με ένα από τα μεγαλύτερα προβλήματα του Plasma: **μη διαθεσιμότητα δεδομένων**.

Η διαθεσιμότητα δεδομένων είναι η δυνατότητα επαλήθευσης ότι οι πληροφορίες για ένα προτεινόμενο μπλοκ πράγματι δημοσιεύτηκαν στο δίκτυο blockchain. Ένα μπλοκ είναι «μη διαθέσιμο» εάν ο παραγωγός δημοσιεύει ο ίδιος το μπλοκ, αλλά δεν παραχωρεί τα ίδια τα δεδομένα που χρησιμοποιούνται για τη δημιουργία του μπλοκ.

Τα μπλοκ πρέπει να είναι διαθέσιμα για να μπορούν οι κόμβοι να κατεβάσουν το μπλοκ και να επαληθεύσουν την εγκυρότητα των συναλλαγών. Τα blockchains διασφαλίζουν τη διαθεσιμότητα δεδομένων αναγκάζοντας τους παραγωγούς μπλοκ να δημοσιεύουν όλα τα δεδομένα συναλλαγών στην αλυσίδα.

Η διαθεσιμότητα δεδομένων βοηθά επίσης να κρατήσουν ασφαλές πρωτόκολλα κλιμάκωσης εκτός αλυσίδας που βασίζονται στο βασικό στρώμα του Ethereum. Εξαναγκάζοντας τους χειριστές σε αυτές τις αλυσίδες να δημοσιεύουν δεδομένα συναλλαγών στο Ethereum, οποιοσδήποτε μπορεί να αμφισβητήσει τα μη έγκυρα μπλοκ κατασκευάζοντας αποδείξεις απάτης που αναφέρονται στη σωστή κατάσταση της αλυσίδας.

Οι αλυσίδες plasma αποθηκεύουν κυρίως δεδομένα συναλλαγών με τον χειριστή και **δεν δημοσιεύουν δεδομένα στο Κεντρικό Δίκτυο** (δηλαδή, εκτός από τις περιοδικές δεσμεύσεις κατάστασης). Αυτό σημαίνει ότι οι χρήστες πρέπει να βασίζονται στον χειριστή για την παροχή δεδομένων μπλοκ εάν χρειάζεται να δημιουργήσουν αποδείξεις απάτης που αμφισβητούν μη έγκυρες συναλλαγές. Εάν αυτό το σύστημα λειτουργεί, τότε οι χρήστες μπορούν πάντα να χρησιμοποιούν αποδείξεις απάτης για να ασφαλίζουν τα χρήματά τους.

Το πρόβλημα ξεκινά όταν ο χειριστής, όχι οποιοσδήποτε χρήστης, είναι το μέρος που ενεργεί κακόβουλα. Επειδή ο χειριστής έχει τον αποκλειστικό έλεγχο του blockchain, έχει περισσότερα κίνητρα να προωθήσει τις μεταβάσεις μη έγκυρων καταστάσεων σε μεγαλύτερη κλίμακα, όπως η κλοπή κεφαλαίων που ανήκουν σε χρήστες στην αλυσίδα plasma.

Σε αυτή την περίπτωση, η χρήση του κλασικού συστήματος προστασίας από απάτες δεν λειτουργεί. Ο χειριστής θα μπορούσε εύκολα να πραγματοποιήσει μια μη έγκυρη συναλλαγή μεταφέροντας τα κεφάλαια της Alice και του Bob στο πορτοφόλι του και να κρύψει τα δεδομένα που είναι απαραίτητα για τη δημιουργία της απόδειξης απάτης. Αυτό είναι δυνατό επειδή ο χειριστής δεν απαιτείται να διαθέσει δεδομένα στους χρήστες ή στο Κεντρικό Δίκτυο.

Επομένως, η πιο αισιόδοξη λύση είναι να επιχειρηθεί «μαζική έξοδος» χρηστών από την αλυσίδα plasma. Η μαζική έξοδος επιβραδύνει το σχέδιο του κακόβουλου χειριστή για κλοπή χρημάτων και παρέχει κάποιο μέτρο προστασίας για τους χρήστες. Τα αιτήματα ανάληψης διατάσσονται με βάση το πότε δημιουργήθηκε κάθε UTXO (ή token), πράγμα που αποτρέπει τους κακόβουλους χειριστές να προηγηθούν από τους ειλικρινείς χρήστες.

Ωστόσο, εξακολουθούμε να χρειαζόμαστε έναν τρόπο να επαληθεύσουμε την εγκυρότητα των αιτημάτων ανάληψης κατά τη διάρκεια μιας μαζικής εξόδου, για να αποτρέψουμε τους καιροσκόπους από το να εισπράξουν χρήματα από το χάος με την επεξεργασία μη έγκυρων εξόδων. Η λύση είναι απλή: πρέπει να απαιτείται από τους χρήστες να δημοσιεύσουν την τελευταία **έγκυρη κατάσταση της αλυσίδας** για να βγάλουν τα χρήματά τους.

Αλλά αυτή η προσέγγιση εξακολουθεί να παρουσιάζει προβλήματα. Για παράδειγμα, εάν όλοι οι χρήστες σε μια αλυσίδα plasma πρέπει να εξέλθουν (κάτι που είναι δυνατό στην περίπτωση ενός κακόβουλου χειριστή), τότε ολόκληρη η έγκυρη κατάσταση της αλυσίδας plasma πρέπει να απορριφθεί αμέσως στο βασικό στρώμα του Ethereum. Με το αυθαίρετο μέγεθος των αλυσίδων plasma (υψηλή απόδοση = περισσότερα δεδομένα) και τους περιορισμούς στις ταχύτητες επεξεργασίας του Ethereum, δεν πρόκειται για ιδανική λύση.

Αν και τα παιχνίδια εξόδου ακούγονται καλά στη θεωρία, οι μαζικές έξοδοι στην πραγματική ζωή πιθανότατα θα προκαλέσουν μαζική συμφόρηση σε όλο το δίκτυο του Ethereum. Εκτός από το ότι βλάπτει τη λειτουργικότητα του Ethereum, μια κακώς συντονισμένη μαζική έξοδος σημαίνει ότι οι χρήστες ενδέχεται να μην μπορούν να κάνουν ανάληψη χρημάτων πριν ο χειριστής στραγγίσει κάθε λογαριασμό στην αλυσίδα plasma.

## Πλεονεκτήματα και μειονεκτήματα του plasma {#pros-and-cons-of-plasma}

| Πλεονεκτήματα                                                                                                                                                                                                                                                                                                | Μειονεκτήματα                                                                                                                                                                                                                            |
| ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ | ---------------------------------------------------------------------------------------------------------------------------------------------------------------------------------------------------------------------------------------- |
| Προσφέρει υψηλή απόδοση και χαμηλό κόστος ανά συναλλαγή.                                                                                                                                                                                                                                                     | Δεν υποστηρίζει γενικούς υπολογισμούς (δεν είναι δυνατή η εκτέλεση έξυπνων συμβολαίων). Μόνο οι βασικές μεταφορές κρυπτονομισμάτων, οι ανταλλαγές και ορισμένοι άλλοι τύποι συναλλαγών υποστηρίζονται μέσω της λογικής κατηγοριοποίησης. |
| Κατάλληλο για συναλλαγές μεταξύ αυθαίρετων χρηστών (χωρίς γενικά έξοδα ανά ζεύγος χρηστών, εάν και τα δύο είναι εγκατεστημένα στην αλυσίδα πλάσματος)                                                                                                                                                        | Πρέπει να παρακολουθείται περιοδικά το δίκτυο (απαίτηση ζωτικότητας) ή να ανατίθεται αυτή η ευθύνη σε κάποιον άλλο για να διασφαλιστεί η ασφάλεια των κεφαλαίων σας.                                                                     |
| Οι αλυσίδες plasma μπορούν να προσαρμοστούν σε συγκεκριμένες περιπτώσεις χρήσης που δεν σχετίζονται με την κύρια αλυσίδα. Οποιοσδήποτε, συμπεριλαμβανομένων των επιχειρήσεων, μπορεί να προσαρμόσει τα έξυπνα συμβόλαια Plasma για να παρέχει επεκτάσιμη υποδομή που λειτουργεί σε διαφορετικά περιβάλλοντα. | Βασίζεται σε έναν ή περισσότερους χειριστές για την αποθήκευση και εξυπηρέτηση δεδομένων κατόπιν αιτήματος.                                                                                                                              |
| Μειώνει το φορτίο στο Ethereum Mainnet μετακινώντας τον υπολογισμό και την αποθήκευση εκτός αλυσίδας.                                                                                                                                                                                                        | Οι αναλήψεις καθυστερούν αρκετές ημέρες για να ληφθούν υπόψη αμφισβητήσεις. Για τα ανταλλάξιμα περιουσιακά στοιχεία, αυτό μπορεί να μετριαστεί από τους παρόχους ρευστότητας, αλλά υπάρχει σχετικό κόστος κεφαλαίου.                     |
|                                                                                                                                                                                                                                                                                                              | Εάν υπερβολικά πολλοί χρήστες προσπαθήσουν να βγουν ταυτόχρονα, το Κεντρικό Δίκτυο Ethereum θα μπορούσε να έρθει αντιμέτωπο με συμφόρηση.                                                                                                |

## Plasma vs πρωτόκολλα κλιμάκωσης επίπεδου 2 {#plasma-vs-layer-2}

Ενώ το Plasma κάποτε θεωρείτο μια χρήσιμη λύση κλιμάκωσης για το Ethereum, έκτοτε απορρίφθηκε υπέρ των [πρωτόκολλων κλιμάκωσης επιπέδου 2 (L2)](/layer-2/). Οι λύσεις κλιμάκωσης L2 διορθώνουν αρκετά από τα προβλήματα του Plasma:

### Αποδοτικότητα {#efficiency}

[Zero-Knowledge rollups](/developers/docs/scaling/zk-rollups) δημιουργούν κρυπτογραφικές αποδείξεις της εγκυρότητας κάθε παρτίδας συναλλαγών που υποβάλλονται σε επεξεργασία εκτός αλυσίδας. Αυτό εμποδίζει τους χρήστες (και τους χειριστές) να προωθήσουν τις μεταβάσεις μη έγκυρων καταστάσεων, εξαλείφοντας την ανάγκη για περιόδους πρόκλησης και παιχνίδια εξόδου. Σημαίνει επίσης ότι οι χρήστες δεν χρειάζεται να παρακολουθούν την αλυσίδα σε περιοδική βάση για να κρατήσουν ασφαλή τα χρήματά τους.

### Υποστήριξη για έξυπνα συμβόλαια {#support-for-smart-contracts}

Ένα άλλο πρόβλημα με το πλαίσιο plasma ήταν [η αδυναμία υποστήριξης της εκτέλεσης έξυπνων συμβολαίων Ethereum](https://ethresear.ch/t/why-smart-contracts-are-not-feasible-on-plasma/2598/4). Ως αποτέλεσμα, οι περισσότερες υλοποιήσεις του Plasma κατασκευάστηκαν κυρίως για απλές πληρωμές ή για ανταλλαγή token ERC-20.

Αντίθετα, τα optimistic rollup είναι συμβατά με το [Εικονικό μηχάνημα του Ethereum](/developers/docs/evm/) και μπορούν να εκτελούν [έξυπνα συμβόλαια](/developers/docs/smart-contracts/) του Ethereum, πράγμα που τα καθιστά μια χρήσιμη και _ασφαλή_ λύση για κλιμάκωση [αποκεντρωμένων εφαρμογών](/developers/docs/dapps/). Ομοίως, βρίσκονται σε εξέλιξη σχέδια για τη [δημιουργία υλοποίησης μηδενικής γνώσης του EVM (zkEVM)](https://ethresear.ch/t/a-zk-evm-specification/11549) που θα επιτρέπει στα ZK-rollup να επεξεργάζονται αυθαίρετη λογική και να εκτελούν έξυπνα συμβόλαια.

### Μη διαθεσιμότητα δεδομένων {#data-unavailability}

Όπως εξηγήθηκε προηγουμένως, το plasma πάσχει από πρόβλημα διαθεσιμότητας δεδομένων. Εάν ένας κακόβουλος χειριστής προωθούσε μια μη έγκυρη μετάβαση στην αλυσίδα plasma, οι χρήστες δεν θα ήταν σε θέση να την αμφισβητήσουν, καθώς ο χειριστής μπορεί να παρακρατήσει δεδομένα που απαιτούνται για τη δημιουργία της απόδειξης απάτης. Τα rollup λύνουν αυτό το πρόβλημα μέσω του εξαναγκασμού των χειριστών να δημοσιεύουν δεδομένα συναλλαγών στο Ethereum, πράγμα που επιτρέπει σε οποιονδήποτε να επαληθεύσει την κατάσταση της αλυσίδας και να δημιουργήσει αποδείξεις απάτης εάν είναι απαραίτητο.

### Πρόβλημα μαζικής εξόδου {#mass-exit-problem}

Τα ZK-rollup και τα optimistic rollup επιλύουν το πρόβλημα μαζικής εξόδου του Plasma με διάφορους τρόπους. Για παράδειγμα, ένα ZK-rollup βασίζεται σε κρυπτογραφικούς μηχανισμούς που διασφαλίζουν ότι οι χειριστές δεν μπορούν να κλέψουν χρήματα χρηστών σε κανένα σενάριο.

Ομοίως, τα optimistic rollup επιβάλλουν μια περίοδο καθυστέρησης στις αναλήψεις κατά την οποία ο καθένας μπορεί να ξεκινήσει μια αμφισβήτηση και να αποτρέψει κακόβουλα αιτήματα ανάληψης. Αν και αυτή η περίπτωση είναι παρόμοια με το Plasma, η διαφορά είναι ότι οι επαληθευτές έχουν πρόσβαση στα δεδομένα που απαιτούνται για τη δημιουργία αποδείξεων απάτης. Επομένως, δεν χρειάζεται να συμμετέχουν οι χρήστες rollup σε μια ξέφρενη, «όποιος βγει πρώτος» μετεγκατάσταση στο Κεντρικό Δίκτυο Ethereum.

## Σε τι διαφέρει το Plasma από τις πλευρικές αλυσίδες και την τμηματοποίηση; {#plasma-sidechains-sharding}

Το πλάσμα, οι πλευρικές αλυσίδες και η τμηματοποίηση είναι αρκετά παρόμοια επειδή όλα συνδέονται με το Ethereum Mainnet με κάποιο τρόπο. Ωστόσο, το επίπεδο και η ισχύς αυτών των συνδέσεων ποικίλλουν, γεγονός που επηρεάζει τις ιδιότητες ασφαλείας κάθε λύσης κλιμάκωσης.

### Plasma ή πλευρικές αλυσίδες {#plasma-vs-sidechains}

Μια [πλευρική αλυσίδα](/developers/docs/scaling/sidechains/) είναι ένα ανεξάρτητο blockchain που συνδέεται με το Κεντρικό Δίκτυο Ethereum μέσω μιας αμφίδρομης γέφυρας. Οι [γέφυρες](/bridges/) επιτρέπουν στους χρήστες να ανταλλάσσουν token μεταξύ των δύο blockchain για συναλλαγές στην πλευρική αλυσίδα, μειώνοντας τη συμφόρηση στο Κεντρικό Δίκτυο Ethereum και βελτιώνοντας την επεκτασιμότητα. Οι πλευρικές αλυσίδες χρησιμοποιούν έναν ξεχωριστό μηχανισμό συναίνεσης και είναι συνήθως πολύ μικρότερες από το Κεντρικό Δίκτυο Ethereum. Ως αποτέλεσμα, η γεφύρωση περιουσιακών στοιχείων σε αυτές τις αλυσίδες συνεπάγεται αυξημένο κίνδυνο. Δεδομένης της έλλειψης εγγυήσεων ασφαλείας που κληρονομήθηκαν από το Κεντρικό Δίκτυο Ethereum στο μοντέλο πλευρικής αλυσίδας, οι χρήστες διακινδυνεύουν την απώλεια κεφαλαίων σε μια επίθεση στην πλευρική αλυσίδα.

Αντίθετα, οι αλυσίδες plasma αντλούν την ασφάλειά τους από το Κεντρικό Δίκτυο. Αυτό τις καθιστά αρκετά πιο ασφαλείς από τις πλευρικές αλυσίδες. Τόσο οι πλευρικές αλυσίδες όσο και οι αλυσίδες plasma μπορούν να έχουν διαφορετικά πρωτόκολλα συναίνεσης, αλλά η διαφορά είναι ότι οι αλυσίδες plasma δημοσιεύουν ρίζες Merkle για κάθε μπλοκ στο Κεντρικό Δίκτυο Ethereum. Οι ρίζες μπλοκ είναι μικρά κομμάτια πληροφοριών που μπορούμε να χρησιμοποιήσουμε για να επαληθεύσουμε πληροφορίες σχετικά με συναλλαγές που συμβαίνουν σε μια αλυσίδα plasma. Εάν συμβεί μια επίθεση σε μια αλυσίδα plasma, οι χρήστες μπορούν να αποσύρουν με ασφάλεια τα χρήματά τους πίσω στο Κεντρικό Δίκτυο χρησιμοποιώντας τις κατάλληλες αποδείξεις.

### Plasma ή τμηματοποίηση {#plasma-vs-sharding}

Τόσο οι αλυσίδες plasma όσο και οι αλυσίδες shard δημοσιεύουν σε περιοδική βάση κρυπτογραφικές αποδείξεις στο Κεντρικό Δίκτυο Ethereum. Ωστόσο, και οι δύο έχουν διαφορετικές ιδιότητες ασφαλείας.

Οι αλυσίδες τμηματοποίησης δεσμεύουν τις "επικεφαλίδες ταξινόμησης" στο Κεντρικό δίκτυο που περιέχουν λεπτομερείς πληροφορίες για κάθε τμήμα δεδομένων. Οι κόμβοι στο Κεντρικό Δίκτυο επαληθεύουν και επιβάλλουν την εγκυρότητα των τμημάτων δεδομένων, μειώνοντας την πιθανότητα μη έγκυρων μεταβάσεων τμημάτων και προστατεύοντας το δίκτυο από κακόβουλη δραστηριότητα.

Το Plasma είναι διαφορετικό επειδή το Κεντρικό Δίκτυο λαμβάνει ελάχιστες πληροφορίες σχετικά με την κατάσταση των αλυσίδων-τέκνων. Αυτό σημαίνει ότι το Κεντρικό Δίκτυο δεν μπορεί να επαληθεύσει αποτελεσματικά τις συναλλαγές που πραγματοποιούνται σε αλυσίδες-τέκνα, πράγμα που τις καθιστά λιγότερο ασφαλείς.

**Λάβετε υπόψη** ότι η κοινή χρήση της κρυπτοαλυσίδας Ethereum δεν είναι πλέον στον οδικό χάρτη. Έχει αντικατασταθεί από την κλιμάκωση μέσω rollup και [Danksharding](/roadmap/danksharding).

### Χρήση Plasma {#use-plasma}

Πολλά έργα παρέχουν υλοποιήσεις Plasma που μπορείτε να ενσωματώσετε στις dapp σας:

- [Polygon](https://polygon.technology/) (παλαιότερα Matic Network)

## Περισσότερες πληροφορίες {#further-reading}

- [Μάθετε Plasma](https://www.learnplasma.org/en/)
- [Μια γρήγορη υπενθύμιση του τι σημαίνει "κοινή ασφάλεια" και γιατί είναι τόσο σημαντική](https://old.reddit.com/r/ethereum/comments/sgd3zt/a_quick_reminder_of_what_shared_security_means/)
- [Πλευρικές αλυσίδες vs Plasma vs Sharding](https://vitalik.eth.limo/general/2019/06/12/plasma_vs_sharding.html)
- [Κατανοώντας το Plasma, Μέρος 1: Τα Βασικά](https://www.theblockcrypto.com/amp/post/10793/understanding-plasma-part-1-the-basics)
- [Η Ζωή και ο Θάνατος του Plasma](https://medium.com/dragonfly-research/the-life-and-death-of-plasma-b72c6a59c5ad#)

_Γνωρίζετε κάποιο πόρο της κοινότητας που σας βοήθησε; Επεξεργαστείτε αυτή τη σελίδα και προσθέστε το!_
