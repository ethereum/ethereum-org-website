---
title: Κρυπτόρυξη
description: Μια εξήγηση λειτουργίας της κρυπτόρυξης στο Ethereum.
lang: el
---

<InfoBanner emoji=":wave:">
Η απόδειξη εργασίας δεν αποτελεί πλέον μέρος του μηχανισμού συναίνεσης του Ethereum, πράγμα που σημαίνει ότι η κρυπτόρυξη έχει απενεργοποιηθεί. Αντίθετα, το Ethereum εξασφαλίζεται από επαληθευτές που έχουν αποθηκευμένο κεφάλαιο σε ETH. Μπορείτε να ξεκινήσετε την αποθήκευση των ETH σας σήμερα. Μάθετε περισσότερα για τη <a href='/roadmap/merge/'>Συγχώνευση</a>, την <a href='/developers/docs/consensus-mechanisms/pos/'>Απόδειξη Συμμετοχής</a> και την <a href='/staking/'>Αποθήκευση Κεφαλαίου</a>. Αυτή η σελίδα παρέχεται μόνο για ιστορικό ενδιαφέρον.
</InfoBanner>

## Προαπαιτούμενα {#prerequisites}

Για την καλύτερη κατανόηση αυτής της σελίδας, σας συνιστούμε να διαβάσετε πρώτα σχετικά με τις [συναλλαγές](/developers/docs/transactions/), [τα μπλοκ](/developers/docs/blocks/) και την [Απόδειξη εργασίας](/developers/docs/consensus-mechanisms/pow/).

## Τι είναι η κρυπτόρυξη Ethereum; {#what-is-ethereum-mining}

Η εξόρυξη είναι η διαδικασία δημιουργίας ενός μπλοκ συναλλαγών που θα προστεθούν στην κρυπτοαλυσίδα του Ethereum, την πλέον ξεπερασμένη αρχιτεκτονική της απόδειξης εργασίας.

Η λέξη κρυπτόρυξη προέρχεται από τον όρο εξόρυξη χρυσού αλλά για κρυπτονομίσματα. Ο χρυσός ή τα πολύτιμα μέταλλα είναι σπάνια, έτσι είναι και τα ψηφιακά περιουσιακά στοιχεία και ο μόνος τρόπος για να αυξηθεί ο συνολικός όγκος σε ένα σύστημα με την απόδειξη εργασίας είναι μέσω της κρυπτόρυξης. Στην απόδειξη εργασίας του Ethereum, ο μόνος τρόπος δημιουργίας ήταν μέσω της κρυπτόρυξης. Ωστόσο, σε αντίθεση με τα χρυσά ή πολύτιμα μέταλλα, η κρυπτόρυξη στο Ethereum ήταν επίσης ο τρόπος για να εξασφαλιστεί το δίκτυο με τη δημιουργία, την επαλήθευση, τη δημοσίευση και την ενημέρωση των μπλοκ στην κρυπτοαλυσίδα.

Κρυπτόρυξη ether = Εξασφάλιση του δικτύου

Η κρυπτόρυξη είναι η «πηγή ζωής» για οποιαδήποτε κρυπτοαλυσίδα που λειτουργεί με την απόδειξη εργασίας. Οι κρυπτορύχοι του Ethereum είναι υπολογιστές που εκτελούν λογισμικό χρησιμοποιώντας το χρόνο και την υπολογιστική ισχύ τους για την επεξεργασία των συναλλαγών και την παραγωγή νέων μπλοκ.

## Γιατί χρειάζονται οι κρυπτορύχοι; {#why-do-miners-exist}

Στα αποκεντρωμένα συστήματα όπως το Ethereum, πρέπει να διασφαλίσουμε ότι όλοι συμφωνούν με τη σειρά των συναλλαγών. Οι κρυπτορύχοι βοηθούν σε αυτό, επιλύοντας δύσκολα υπολογιστικά παζλ προκειμένου να παράξουν ένα μπλοκ, που χρησιμεύει ως ένας τρόπος για να ασφαλιστεί το δίκτυο από επιθέσεις.

[Περισσότερα για την απόδειξη εργασίας](/developers/docs/consensus-mechanisms/pow/)

Οποιοσδήποτε είχε προηγουμένως τη δυνατότητα κρυπτόρυξης στο δίκτυο Ethereum χρησιμοποιώντας τον υπολογιστή του. Ωστόσο, δεν μπορούσαν όλοι να κρυπτορύξουν ether (ETH) επικερδώς. Στις περισσότερες περιπτώσεις, οι κρυπτορύχοι έπρεπε να προμηθευτούν αποκλειστικό υλικό υπολογιστή και να έχουν πρόσβαση σε φθηνές πηγές ενέργειας. Ο μέσος υπολογιστής ήταν απίθανο να κερδίσει αρκετές ανταμοιβές από μπλοκ για να καλύψει το σχετικό κόστος της κρυπτόρυξης.

### Κόστος κρυπτόρυξης {#cost-of-mining}

- Πιθανό κόστος του υλικού που είναι απαραίτητο για την κατασκευή και τη συντήρηση μιας κρυπτόρυξης.
- Κόστος ηλεκτρικής ενέργειας για μια συστοιχία κρυπτόρυξης.
- Εάν κάνατε κρυπτόρυξη σε μια δεξαμενή, αυτές έχουν συνήθως μια σταθερή χρέωση επί τοις εκατό, για κάθε μπλοκ που δημιουργείται από τη δεξαμενή.
- Πιθανό κόστος εξοπλισμού για την υποστήριξη κρυπτόρυξης (αερισμός, παρακολούθηση ενέργειας, ηλεκτρική καλωδίωση κλπ.)

Για να εξερευνήσετε περαιτέρω την κερδοφορία της κρυπτόρυξης, χρησιμοποιήστε μια εφαρμογή υπολογισμού κρυπτόρυξης, όπως αυτή που παρέχει το [Etherscan](https://etherscan.io/ether-mining-calculator).

## Πώς κρυπτορύσσονταν οι συναλλαγές Ethereum {#how-ethereum-transactions-were-mined}

Ακολουθεί μια επισκόπηση του τρόπου κρυπτόρυξης των συναλλαγών στο Ethereum με απόδειξη εργασίας. Μια ανάλογη περιγραφή αυτής της διαδικασίας για την απόδειξη συμμετοχής στο Ethereum, μπορείτε να βρείτε [εδώ](/developers/docs/consensus-mechanisms/pos/#transaction-execution-ethereum-pos).

1. Ένας χρήστης συντάσσει και υπογράφει ένα αίτημα [συναλλαγής](/developers/docs/transactions/) με το ιδιωτικό κλειδί κάποιου [λογαριασμού](/developers/docs/accounts/).
2. Ο χρήστης ανακοινώνει το αίτημα συναλλαγής σε όλο το δίκτυο του Ethereum από έναν [κόμβο](/developers/docs/nodes-and-clients/).
3. Με τη γνωστοποίηση του αιτήματος νέας συναλλαγής, κάθε κόμβος του δικτύου Ethereum προσθέτει ένα αίτημα στη μνήμη του, στη λίστα με όλα τα αιτήματα συναλλαγών που δεν έχουν ακόμη ολοκληρωθεί στο μπλοκ της κρυπτοαλυσίδας.
4. Κάποια στιγμή, ένας κόμβος κρυπτόρυξης συγκεντρώνει αρκετές δεκάδες ή εκατοντάδες αιτήματα σε ένα πιθανό [μπλοκ](/developers/docs/blocks/), σε μια προσπάθεια να μεγιστοποιήσει τις [κρατήσεις συναλλαγής](/developers/docs/gas/) που θα λάβει, ενώ βρίσκετε κάτω από το όριο χρεώσεων του μπλοκ. Ο κόμβος κρυπτόρυξης τότε:
   1. Επαληθεύει την εγκυρότητα κάθε αιτήματος συναλλαγής (δηλ. κανείς δεν προσπαθεί να μεταφέρει ether εκτός λογαριασμού που δεν έχουν δημιουργήσει υπογραφή, κ.λπ.) και στη συνέχεια εκτελεί τον κώδικα του αιτήματος, αλλάζοντας την κατάσταση του τοπικού αντιγράφου του EVM. Ο κρυπτορύχος αποδίδει την προμήθεια συναλλαγής για κάθε τέτοια αίτηση στον δικό του λογαριασμό.
   2. Ξεκινά τη διαδικασία παραγωγής της Απόδειξης εργασίας «πιστοποιητικό νομιμότητας» για το πιθανό μπλοκ και μόλις επαληθευτούν και εκτελεστούν όλα τα αιτήματα συναλλαγών στο μπλοκ, στο τοπικό αντίγραφο EVM.
5. Τελικά, ένας κρυπτορύχος θα ολοκληρώσει την παραγωγή του πιστοποιητικού για το μπλοκ, το οποίο θα περιλαμβάνει το αίτημα της συγκεκριμένης συναλλαγής. Ο κρυπτορύχος μεταδίδει στη συνέχεια το ολοκληρωμένο μπλοκ, το οποίο περιλαμβάνει το πιστοποιητικό και ένα άθροισμα ελέγχου της διεκδικούμενης νέας κατάστασης του EVM.
6. Οι υπόλοιποι κόμβοι ενημερώνονται για το νέο μπλοκ. Επαληθεύουν το πιστοποιητικό, εκτελούν οι ίδιοι όλες τις συναλλαγές στο μπλοκ (συμπεριλαμβανομένης της συναλλαγής που αρχικά μεταδόθηκε από το χρήστη μας) και επαληθεύουν ότι το άθροισμα των ελέγχων της νέας κατάστασης του EVM μετά την εκτέλεση όλων των συναλλαγών, ταιριάζει με το άθροισμα ελέγχου του της κατάστασης του μπλοκ του κρυπτορύχου. Μόνο τότε οι κόμβοι προσθέτουν αυτό το μπλοκ στο τέλος της κρυπτοαλυσίδας και αποδέχονται τη νέα κατάσταση του EVM ως κανονική.
7. Κάθε κόμβος αφαιρεί όλες τις συναλλαγές στο νέο μπλοκ από το τοπική λίστα των αιτήσεων συναλλαγών που δεν εκπληρώθηκαν.
8. Οι νέοι κόμβοι που συμμετέχουν στο δίκτυο κατεβάζουν όλα τα μπλοκ σε σειρά, συμπεριλαμβανομένου του μπλοκ που περιέχει τη συναλλαγή ενδιαφέροντός μας. Αρχικοποιούν ένα τοπικό αντίγραφο του EVM (το οποίο ξεκινά ως κενή - κατάσταση EVM) και προχωρούν στη διαδικασία εκτέλεσης όλων των συναλλαγών από την αρχή του δικού τους τοπικού αντιγράφου EVΜ, επαληθεύοντας την κατάσταση κάθε μπλοκ έως το τέλος.

Κάθε συναλλαγή κρυπτορύσσεται μία φορά (όταν περιλαμβάνεται σε ένα νέο μπλοκ και μεταδίδεται για πρώτη φορά), αλλά θα εκτελεστεί και θα επαληθευτεί από κάθε συμμετέχοντα στη διαδικασία προσθήκης στην κανονική κατάσταση EVM. Αυτό επισημαίνει ένα από τα κεντρικά ρητά στην τεχνολογία των κρυπτοαλυσίδων: **Μην εμπιστεύεστε, επαληθεύστε**.

## Αδελφό (συγγενικό) μπλοκ {#ommer-blocks}

Η κρυπτόρυξη μπλοκ με την απόδειξη εργασίας ήταν πιθανολογική, πράγμα που σημαίνει ότι μερικές φορές δύο έγκυρα μπλοκ δημοσιεύονταν ταυτόχρονα λόγω καθυστέρησης του δικτύου. Σε αυτήν την περίπτωση, το πρωτόκολλο έπρεπε να προσδιορίσει τη μεγαλύτερη (και επομένως πιο «έγκυρη») αλυσίδα, διασφαλίζοντας ταυτόχρονα τη δικαιοσύνη έναντι των κρυπτορύχων, επιβραβεύοντας εν μέρει το μη συμπεριλαμβανόμενο έγκυρο μπλοκ που προτείνεται. Αυτό ενθάρρυνε την περαιτέρω αποκέντρωση του δικτύου καθώς οι μικρότεροι κρυπτορύκτες, οι οποίοι ενδέχεται να αντιμετωπίσουν μεγαλύτερο λανθάνοντα χρόνο, θα μπορούσαν να παράγουν αποδόσεις μέσω ανταμοιβών από [«αδελφικά»](/glossary/#ommer) μπλοκ.

Ο όρος "ommer" είναι ο προτιμώμενος, ουδέτερου φύλου όρος για την/τον αδερφό ενός γονικού μπλοκ, μερικές φορές μεταφραζόμενος και ως "θείος". **Από τη μετάβαση του Ethereum στην απόδειξη συμμετοχής, τα αδελφικά μπλοκ δεν κρυπτορύσσονται πλέον** καθώς εκλέγεται μόνο ένας προτείνων σε κάθε θέση. Μπορείτε να δείτε αυτήν την αλλαγή προβάλλοντας το [ιστορικό γράφημα](https://ycharts.com/indicators/ethereum_uncle_rate) των αδελφικών μπλοκ που κρυπτορύχθηκε.

## Μια εικονική επίδειξη {#a-visual-demo}

Παρακολουθήστε τον Austin σε μια ξενάγηση για την κρυπτόρυξη και την κρυπτοαλυσίδα με την απόδειξη εργασίας.

<YouTube id="zcX7OJ-L8XQ" />

## Ο αλγόριθμος κρυπτόρυξης {#mining-algorithm}

Το Κεντρικό δίκτυο Ethereum χρησιμοποίησε μόνο έναν αλγόριθμο εξόρυξης - ['Ethash'](/developers/docs/consensus-mechanisms/pow/mining/mining-algorithms/ethash/). Το Ethash ήταν ο διάδοχος του αρχικού αλγόριθμου R&D γνωστού ως [«Dagger-Hashimoto»](/developers/docs/consensus-mechanisms/pow/mining/mining-algorithms/dagger-hashimoto/).

[Μερισσότερα για αλγόριθμους κρυπτόρυξης](/developers/docs/consensus-mechanisms/pow/mining/mining-algorithms/).

## Σχετικά θέματα {#related-topics}

- [Κρατήσεις (Gas)](/developers/docs/gas/)
- [EVM](/developers/docs/evm/)
- [Απόδειξη της εργασίας](/developers/docs/consensus-mechanisms/pow/)
