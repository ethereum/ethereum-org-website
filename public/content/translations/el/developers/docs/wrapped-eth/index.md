---
title: Τι είναι το Wrapped Ether (WETH)
description: Εισαγωγή στο Wrapped Ether (WETH) — ένα wrapper για ether (ETH) συμβατό με ERC20.
lang: el
---

# Wrapped ether (WETH) {#intro-to-weth}

Το Ether (ETH) είναι το κύριο νόμισμα του Ethereum. Χρησιμοποιείται για διάφορους σκοπούς, όπως αποθήκευση ως νόμισμα, και για πληρωμή κρατήσεων gas για τη διενέργεια υπολογισμών. **Το WETH είναι ουσιαστικά μια αναβαθμισμένη μορφή του ETH με κάποια πρόσθετη λειτουργικότητα που απαιτείται από πολλές εφαρμογές και τα [κρυπτοπαραστατικά ERC-20](/glossary/#erc-20)**, τα οποία είναι άλλοι τύποι ψηφιακών περιουσιακών στοιχείων στο Ethereum. Για να λειτουργήσει με αυτά τα κρυπτοπαραστατικά (token), το ETH πρέπει να ακολουθεί τους ίδιους κανόνες με αυτά, που είναι γνωστό ως πρότυπο ERC-20.

Προκειμένου να γεφυρωθεί αυτό το χάσμα, δημιουργήθηκε το wrapped ETH (WETH). **Το wrapped ETH είναι ένα έξυπνο συμβόλαιο που σας επιτρέπει να καταθέτετε οποιοδήποτε ποσό ETH στο συμβόλαιο και να λαμβάνετε το ίδιο ποσό σε κομμένο WETH** που συμμορφώνεται με το πρότυπο κρυπτοπαραστατικού ERC-20. Το WETH είναι μια αναπαράσταση του ETH που σας επιτρέπει να αλληλεπιδράτε μαζί του ως κρυπροπαραστατικό ERC-20, όχι ως το εγγενές στοιχείο ETH. Θα εξακολουθείτε να χρειάζεστε εγγενές ETH για να πληρώσετε τις κρατήσεις gas, επομένως φροντίστε να διαθέτετε μερικά κατά την κατάθεση.

Μπορείτε να εξαργυρώσετε το WETH για ETH χρησιμοποιώντας το έξυπνο συμβόλαιο WETH. Μπορείτε να εξοφλήσετε οποιοδήποτε ποσό WETH με το έξυπνο συμβόλαιο WETH και θα λάβετε το ίδιο ποσό σε ETH. Το WETH που κατατίθεται στη συνέχεια καίγεται και αφαιρείται από την κυκλοφορούσα προσφορά WETH.

**Περίπου το ~3% της κυκλοφορούσας προσφοράς ETH είναι κλειδωμένη στο συμβόλαιο κρυπτοπαραστατικών WETH** γεγονός που το καθιστά ένα από τα πιο χρησιμοποιούμενα [έξυπνα συμβόλαια](/glossary/#smart-contract). Το WETH είναι ιδιαίτερα σημαντικό για τους χρήστες που αλληλεπιδρούν με εφαρμογές στην αποκεντρωμένη οικονομία (DeFi).

## Γιατί πρέπει να κάνουμε wrap το ETH ως ERC-20; {#why-do-we-need-to-wrap-eth}

[Το ERC-20](/developers/docs/standards/tokens/erc-20/) ορίζει μια τυπική διεπαφή για μεταφερόμενα κρυπτοπαραστατικά, ώστε ο καθένας να μπορεί να δημιουργήσει κρυπτοπαραστατικά που αλληλεπιδρούν απρόσκοπτα με εφαρμογές και κρυπτοπαραστατικά που χρησιμοποιούν αυτό το πρότυπο στο οικοσύστημα του Ethereum. Εφόσον το **ETH προηγείται του προτύπου ERC-20**, το ETH δεν συμμορφώνεται με αυτήν την προδιαγραφή. Αυτό σημαίνει ότι **δεν μπορείτε εύκολα** να ανταλλάξετε ETH με άλλα κρυπτοπαραστατικά ERC-20 ή **να χρησιμοποιήσετε ETH σε εφαρμογές που χρησιμοποιούν το πρότυπο ERC-20**. Το wrapping του ETH σάς δίνει την ευκαιρία να κάνετε τα εξής:

- **Να ανταλλάξετε ETH με κρυπτοπαραστατικά ERC-20**: Δεν μπορείτε να ανταλλάξετε ETH απευθείας με άλλα κρυπτοπαραστατικά ERC-20. Το WETH είναι μια αναπαράσταση του ether που συμμορφώνεται με το πρότυπο ανταλλάξιμου κρυπτοπαραστατικού ERC-20 και μπορεί να ανταλλάσσεται με άλλα κρυπτοπαραστατικά ERC-20.

- **Χρήση ETH σε dapp**: Επειδή το ETH δεν είναι συμβατό με ERC20, οι προγραμματιστές θα πρέπει να δημιουργήσουν ξεχωριστές διεπαφές (μία για ETH και άλλη για κρυπτοπαραστατικά ERC-20) στις dapp. Το ETH wrapping καταργεί αυτό το εμπόδιο και επιτρέπει στους προγραμματιστές να χειρίζονται ETH και άλλα κρυπτοπαραστατικά μέσα στο ίδιο dapp. Πολλές αποκεντρωμένες χρηματοοικονομικές εφαρμογές χρησιμοποιούν αυτό το πρότυπο και δημιουργούν αγορές για την ανταλλαγή αυτών των κρυπτοπαραστατικών.

## Wrapped ether (WETH) ή ether (ETH): Ποια είναι η διαφορά; {#weth-vs-eth-differences}

|                                    | **Ether (ETH)**                                                                                                                                                                                                              | **Wrapped Ether (WETH)**                                                                                                                                                                                                                                                                          |
| ---------------------------------- | ----------------------------------------------------------------------------------------------------------------------------------------------------------------------------------------------------------------------------------------------- | -------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| Προσφορά                           | Η διαχείριση της προσφοράς ETH γίνεται από το πρωτόκολλο Ethereum. Την [έκδοση](/roadmap/merge/issuance) του ETH διαχειρίζονται οι επικυρωτές Ethereum κατά την επεξεργασία συναλλαγών και τη δημιουργία μπλοκ. | Το WETH είναι ένα κρυπτοπαραστικό ERC-20 του οποίου την προσφορά διαχειρίζεται ένα έξυπνο συμβόλαιο. Οι νέες μονάδες WETH εκδίδονται από το συμβόλαιο αφού λάβει καταθέσεις ETH από τους χρήστες ή οι μονάδες WETH καίγονται όταν ένας χρήστης επιθυμεί να εξαργυρώσει WETH για ETH. |
| Ιδιοκτησία                         | Η διαχείριση της ιδιοκτησίας γίνεται από το πρωτόκολλο Ethereum μέσω του υπολοίπου του λογαριασμού σας.                                                                                                                         | Η διαχείριση της ιδιοκτησίας WETH διενεργείται από το έξυπνο συμβόλαιο κρυπτοπαραστατικών WETH, που εξασφαλίζεται από το πρωτόκολλο Ethereum.                                                                                                                                                        |
| Κρατήσεις (Gas) | Το Ether (ETH) είναι η αποδεκτή μονάδα πληρωμής για υπολογισμούς στο δίκτυο Ethereum. Οι κρατήσεις gas εκφράζονται σε gwei (μονάδα ether).                                | Η πληρωμή gas με κρυπτοπαραστατικά WETH δεν υποστηρίζεται εγγενώς.                                                                                                                                                                                                                                   |

## Συχνές ερωτήσεις {#faq}

<ExpandableCard title="Do you pay to wrap/unwrap ETH?" eventCategory="/wrapped-eth" eventName="clicked Do you pay to wrap/unwrap ETH?">

Πληρώνετε κρατήσεις gas για να κάνετε wrap ή unwrap το ETH χρησιμοποιώντας το συμβόλαιο WETH.

</ExpandableCard>

<ExpandableCard title="Is WETH safe?" eventCategory="/wrapped-eth" eventName="clicked Is WETH safe?">

Το WETH θεωρείται γενικά ασφαλές επειδή βασίζεται σε ένα απλό έξυπνο συμβόλαιο που είναι πολύ δοκιμασμένο. Το συμβόλαιο WETH υπόκειται επίσης σε τυπική επαλήθευση, που αποτελεί το υψηλότερο πρότυπο ασφαλείας για έξυπνα συμβόλαια στο Ethereum.

</ExpandableCard>

<ExpandableCard title="Why am I seeing different WETH tokens?" eventCategory="/wrapped-eth" eventName="clicked Why am I seeing different WETH tokens?">

Εκτός από την [κανονική εφαρμογή του WETH](https://etherscan.io/token/0xc02aaa39b223fe8d0a0e5c4f27ead9083c756cc2) που περιγράφεται σε αυτήν τη σελίδα, υπάρχουν και άλλες παραλλαγές ελεύθερα εκεί έξω. Μπορεί να πρόκειται για προσαρμοσμένα κρυπτοπαραστατικά που δημιουργούνται από προγραμματιστές εφαρμογών ή εκδόσεις που εκδίδονται σε άλλες κρυπτοαλυσίδες και μπορεί να συμπεριφέρονται διαφορετικά ή να έχουν διαφορετικές ιδιότητες ασφαλείας. **Ελέγχετε πάντα τις πληροφορίες του κρυπτοπαραστατικού για να γνωρίζετε με ποια εφαρμογή WETH αλληλεπιδράτε.**

</ExpandableCard>

<ExpandableCard title="What are the WETH contracts on other networks?" eventCategory="/wrapped-eth" eventName="clicked What are the WETH contracts on other networks?">

- [Κεντρικό δίκτυο Ethereum](https://etherscan.io/token/0xC02aaA39b223FE8D0A0e5C4F27eAD9083C756Cc2)
- [Arbitrum](https://arbiscan.io/token/0x82af49447d8a07e3bd95bd0d56f35241523fbab1)
- [Optimism](https://optimistic.etherscan.io/token/0x4200000000000000000000000000000000000006)

</ExpandableCard>

## Περαιτέρω υλικό για διάβασμα {#further-reading}

- [Τι στο καλό είναι το WETH;](https://weth.tkn.eth.limo/)
- [Πληροφορίες κρυπτοπαραστατικών WETH στο Etherscan](https://etherscan.io/token/0xc02aaa39b223fe8d0a0e5c4f27ead9083c756cc2)
- [Τυπική επαλήθευση του WETH](https://zellic.io/blog/formal-verification-weth)
