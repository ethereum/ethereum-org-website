---
title: Αποκεντρωμένος αποθηκευτικός χώρος
description: Επισκόπηση του αποκεντρωμένου αποθηκευτικού χώρου και των διαθέσιμων εργαλείων ενσωμάτωσης σε μία dapp.
lang: el
---

Σε αντίθεση με έναν κεντρικό διακομιστή που λειτουργεί από μια εταιρεία ή οργανισμό, τα αποκεντρωμένα συστήματα παροχής αποθηκευτικού χώρου αποτελούνται από ένα δίκτυο μεταξύ χρηστών που κατέχουν ένα μέρος των συνολικών δεδομένων, δημιουργώντας ένα ανθεκτικό σύστημα κοινόχρηστου αποθηκευτικού χώρου. Μπορεί να είναι μια εφαρμογή που βασίζεται σε κρυπτοαλυσίδα ή σε οποιοδήποτε δίκτυο που βασίζεται σε λειτουργία χρήστη προς χρήστη.

Το ίδιο το Ethereum μπορεί να χρησιμοποιηθεί ως αποκεντρωμένο σύστημα αποθήκευσης, και λειτουργεί ως αποθηκευτικός χώρος στην περίπτωση της αποθήκευσης κώδικα σε όλα τα έξυπνα συμβόλαια. Ωστόσο, το Ethereum δεν έχει σχεδιαστεί για την αποθήκευση μεγάλων όγκων δεδομένων. Η αλυσίδα μεγαλώνει σταθερά, αλλά τη στιγμή που γράφεται η παρούσα ενότητα, η αλυσίδα Ethereum είναι περίπου 500 GB - 1 TB ([ανάλογα τον πελάτη](https://etherscan.io/chartsync/chaindefault)), και κάθε κόμβος στο δίκτυο πρέπει να μπορεί να αποθηκεύει όλα τα δεδομένα. Εάν η αλυσίδα επεκτεινόταν σε μεγάλους όγκους δεδομένων (ας πούμε 5 TB), δεν θα ήταν εφικτό να συνεχίσουν να λειτουργούν όλοι οι κόμβοι. Επίσης, το κόστος της εγκατάστασης τόσο πολλών δεδομένων στο Κεντρικό Δίκτυο θα ήταν απαγορευτικά ακριβό λόγω των τελών [κρατήσεων](/developers/docs/gas).

Λόγω αυτών των περιορισμών, χρειαζόμαστε μια διαφορετική αλυσίδα ή μεθοδολογία για την αποθήκευση μεγάλων όγκων δεδομένων με αποκεντρωμένο τρόπο.

Όταν εξετάζετε τις επιλογές αποκεντρωμένης αποθήκευσης (dStorage), υπάρχουν μερικά πράγματα που πρέπει να έχει υπόψη ένας χρήστης.

- Μηχανισμός μονιμότητας / δομή κινήτρων
- Επιβολή διατήρησης δεδομένων
- Αποκέντρωση
- Συναίνεση

## Μηχανισμός μονιμότητας / δομή κινήτρων {#persistence-mechanism}

### Βασισμένο σε blockchain {#blockchain-based}

Για να διατηρηθεί ένα δεδομένο για πάντα, πρέπει να χρησιμοποιήσουμε έναν μηχανισμό μονιμότητας (persistence). Για παράδειγμα, στο Ethereum, ο μηχανισμός μονιμότητας συνίσταται στο ότι πρέπει να λαμβάνεται υπόψη ολόκληρη η αλυσίδα κατά την εκτέλεση ενός κόμβου. Νέα δεδομένα προσκολλώνται στο τέλος της αλυσίδας και αυτή συνεχίζει να αναπτύσσεται, απαιτώντας από κάθε κόμβο να αναπαράγει όλα τα ενσωματωμένα δεδομένα.

Αυτό είναι γνωστό ως μονιμότητα **βασισμένη σε blockchain**.

Το πρόβλημα με τη μονιμότητα που βασίζεται σε blockchain είναι ότι η αλυσίδα θα μπορούσε να γίνει πολύ μεγάλη για να διατηρήσει και να αποθηκεύσει όλα τα δεδομένα με εφικτό τρόπο (π.χ. [πολλές πηγές](https://healthit.com.au/how-big-is-the-internet-and-how-do-we-measure-it/) εκτιμούν ότι το διαδίκτυο απαιτεί χωρητικότητα αποθήκευσης άνω των 40 Zetabyte).

Το blockchain πρέπει επίσης να έχει κάποιο είδος δομής κινήτρων. Για τη μονιμότητα που βασίζεται σε blockchain, γίνεται μια πληρωμή στον επικυρωτή. Όταν τα δεδομένα προστίθενται στην αλυσίδα, πληρώνονται οι επικυρωτές για να προσθέσουν τα δεδομένα.

Πλατφόρμες με μονιμότητα που βασίζεται σε blockchain:

- Ethereum
- [Arweave](https://www.arweave.org/)

### Βασισμένο σε συμβόλαιο {#contract-based}

Η μονιμότητα **που βασίζεται σε συμβόλαιο** το αντιλαμβάνεται ως εξής: τα δεδομένα δεν μπορούν να αναπαραχθούν από κάθε κόμβο και να αποθηκευτούν για πάντα και αντ' αυτού πρέπει να διατηρούνται με συμφωνίες συμβολαίου. Πρόκειται για συμφωνίες που συνάπτονται με πολλούς κόμβους που έχουν υποσχεθεί να διατηρούν ένα κομμάτι δεδομένων για ένα χρονικό διάστημα. Πρέπει να λάβουν επιστροφή χρημάτων ή να ανανεωθούν κάθε φορά που εξαντλούνται για να διατηρηθούν τα δεδομένα.

Στις περισσότερες περιπτώσεις, αντί να αποθηκεύονται όλα τα δεδομένα στην αλυσίδα, αποθηκεύεται ο κατακερματισμός του σημείου που βρίσκονται τα δεδομένα σε μια αλυσίδα. Με αυτόν τον τρόπο, δεν χρειάζεται να κλιμακωθεί ολόκληρη η αλυσίδα για να διατηρήσει όλα τα δεδομένα.

Πλατφόρμες με μονιμότητα βάσει συμβάσεων:

- [Filecoin](https://docs.filecoin.io/about-filecoin/what-is-filecoin/)
- [Skynet](https://siasky.net/)
- [Storj](https://storj.io/)
- [Züs](https://zus.network/)
- [Δίκτυο Crust](https://crust.network)
- [Swarm](https://www.ethswarm.org/)
- [4EVERLAND](https://www.4everland.org/)

### Επιπλέον εκτιμήσεις {#additional-consideration}

Το IPFS είναι ένα κατανεμημένο σύστημα για την αποθήκευση και πρόσβαση σε αρχεία, ιστοτόπους, εφαρμογές και δεδομένα. Δεν έχει ενσωματωμένο σύστημα κινήτρων, αλλά μπορεί να χρησιμοποιηθεί με οποιαδήποτε από τις παραπάνω λύσεις κινήτρων βάσει συμβολαίων για μακροπρόθεσμη μονιμότητα. Ένας άλλος τρόπος για να διατηρήσετε δεδομένα στο IPFS είναι να εργαστείτε με μια υπηρεσία pinning, η οποία θα «καρφιτσώσει» τα δεδομένα σας για εσάς. Μπορείτε ακόμη να εκτελέσετε τον δικό σας κόμβο IPFS και να συνεισφέρετε στο δίκτυο για να διατηρήσετε δωρεάν τα δικά σας δεδομένα ή/και άλλων!

- [IPFS](https://docs.ipfs.io/concepts/what-is-ipfs/)
- [Pinata](https://www.pinata.cloud/) _(υπηρεσία pinning IPFS)_
- [web3.storage](https://web3.storage/) _(υπηρεσία pinning IPFS/Filecoin)_
- [Infura](https://infura.io/product/ipfs) _(υπηρεσία pinning IPFS)_
- [IPFS Scan](https://ipfs-scan.io) _(IPFS pinning explorer)_
- [4EVERLAND](https://www.4everland.org/)_（υπηρεσία pinning IPFS）_
- [Filebase](https://filebase.com) _(Υπηρεσία σήμανσης IPFS)_
- [Spheron Network](https://spheron.network/) _(υπηρεσία pinning IPFS/Filecoin)_

Το SWARM είναι μια αποκεντρωμένη τεχνολογία αποθήκευσης και διανομής δεδομένων με σύστημα κινήτρων αποθήκευσης και μαντείο (oracle) τιμής ενοικίου αποθηκευτικού χώρου.

## Διατήρηση δεδομένων {#data-retention}

Προκειμένου να διατηρηθούν δεδομένα, τα συστήματα πρέπει να διαθέτουν κάποιο είδος μηχανισμού για να διασφαλίσουν ότι τα δεδομένα διατηρούνται.

### Μηχανισμός πρόκλησης {#challenge-mechanism}

Ένας από τους πιο δημοφιλείς τρόπους για να βεβαιωθείτε ότι τα δεδομένα διατηρούνται, είναι να χρησιμοποιήσετε κάποιο είδος κρυπτογραφικής πρόκλησης που εκδίδεται στους κόμβους για να βεβαιωθείτε ότι εξακολουθούν να έχουν τα δεδομένα. Ένας απλός τρόπος είναι κοιτάζοντας την απόδειξη προσπέλασης (proof-of-access) του Arweave. Εκδίδουν μια πρόκληση στους κόμβους για να δουν αν έχουν τα δεδομένα τόσο στο πιο πρόσφατο μπλοκ όσο και σε ένα τυχαίο μπλοκ στο παρελθόν. Εάν ο κόμβος δεν μπορεί να δώσει την απάντηση, τιμωρείται.

Τύποι dStorage με μηχανισμό πρόκλησης:

- Züs
- Skynet
- Arweave
- Filecoin
- Δίκτυο Crust
- 4EVERLAND

### Αποκέντρωση {#decentrality}

Δεν υπάρχουν εξαιρετικά εργαλεία για τη μέτρηση του επιπέδου αποκέντρωσης των πλατφορμών, αλλά, γενικά, καλό θα είναι να χρησιμοποιήσετε εργαλεία που δεν έχουν κάποιας μορφής KYC για να παρέχουν απόδειξη ότι δεν είναι κεντρικά.

Αποκεντρωμένα εργαλεία χωρίς KYC:

- Skynet
- Arweave
- Filecoin
- IPFS
- Ethereum
- Δίκτυο Crust
- 4EVERLAND

### Συναίνεση {#consensus}

Τα περισσότερα από αυτά τα εργαλεία έχουν τη δική τους έκδοση για [μηχανισμό συναίνεσης](/developers/docs/consensus-mechanisms/), αλλά γενικά βασίζονται είτε σε [**απόδειξη εργασίας (PoW)**](/developers/docs/consensus-mechanisms/pow/) ή [**απόδειξη συμμετοχής (PoS)**](/developers/docs/consensus-mechanisms/pos/).

Βασισμένα σε Απόδειξη εργασίας:

- Skynet
- Arweave

Βασισμένο σε απόδειξη συμμετοχής:

- Ethereum
- Filecoin
- Züs
- Δίκτυο Crust

## Σχετικά εργαλεία {#related-tools}

**IPFS - _Το InterPlanetary File System είναι ένα αποκεντρωμένο σύστημα αποθήκευσης και αναφοράς αρχείων για το Ethereum._**

- [Ipfs.io](https://ipfs.io/)
- [Έγγραφα](https://docs.ipfs.io/)
- [GitHub](https://github.com/ipfs/ipfs)

**Storj DCS - _Ασφαλής, ιδιωτικός και συμβατός με S3 αποκεντρωμένος αποθηκευτικός χώρος αντικειμένων στο cloud για προγραμματιστές._**

- [Storj.io](https://storj.io/)
- [Έγγραφα](https://docs.storj.io/)
- [GitHub](https://github.com/storj/storj)

**Skynet - _Το Skynet είναι μια αποκεντρωμένη αλυσίδα PoW αποκλειστικά για ένα αποκεντρωμένο web._**

- [Skynet.net](https://siasky.net/)
- [Τεκμηρίωση](https://siasky.net/docs/)
- [GitHub](https://github.com/SkynetLabs/)

**Filecoin - _Το Filecoin δημιουργήθηκε από την ίδια ομάδα που είναι υπεύθυνη για το IPFS. Είναι ένα επίπεδο κινήτρων πάνω από τα πρότυπα του IPFS._**

- [Filecoin.io](https://filecoin.io/)
- [Τεκμηρίωση](https://docs.filecoin.io/)
- [GitHub](https://github.com/filecoin-project/)

**Arweave - _Το Arweave είναι μια πλατφόρμα dStorage για την αποθήκευση δεδομένων._**

- [Arweave.org](https://www.arweave.org/)
- [Έγγραφα](https://docs.arweave.org/info/)
- [Arweave](https://github.com/ArweaveTeam/arweave/)

**Züs - _Το Züs είναι μια πλατφόρμα dStorage απόδειξης εργασίας με Sharding και blobbers._**

- [zus.network](https://zus.network/)
- [Έγγραφα](https://0chaindocs.gitbook.io/zus-docs)
- [GitHub](https://github.com/0chain/)

**Crust Network - _Το Crust είναι μια πλατφόρμα dStorage πάνω από το IPFS._**

- [Crust.network](https://crust.network)
- [Έγγραφα](https://wiki.crust.network)
- [GitHub](https://github.com/crustio)

**Swarm - _Μια υπηρεσία πλατφόρμας κατανεμημένου αποθηκευτικού χώρου και κατανομής περιεχομένου για τη δομή δεδομένων Web3 του Ethereum._**

- [EthSwarm.org](https://www.ethswarm.org/)
- [Έγγραφα](https://docs.ethswarm.org/docs/)
- [GitHub](https://github.com/ethersphere/)

**OrbitDB - _Μια αποκεντρωμένη βάση δεδομένων peer-to-peer πάνω από το IPFS._**

- [OrbitDB.org](https://orbitdb.org/)
- [Έγγραφα](https://github.com/orbitdb/field-manual/)
- [GitHub](https://github.com/orbitdb/orbit-db/)

**Aleph.im - _Αποκεντρωμένο έργο cloud (βάση δεδομένων, αποθήκευση αρχείων, υπολογιστική και DID). Ένα μοναδικό μείγμα peer-to-peer τεχνολογίας εκτός και εντός αλυσίδας. Συμβατό με IPFS και πολλαπλές αλυσίδες._**

- [Aleph.im](https://aleph.im/)
- [Έγγραφα](https://aleph.im/#/developers/)
- [GitHub](https://github.com/aleph-im/)

**Ceramic - _Αποθηκευτικός χώρος βάσης δεδομένων IPFS που ελέγχεται από τον χρήστη για πλούσιες σε δεδομένα και ελκυστικές εφαρμογές._**

- [Ceramic.network](https://ceramic.network/)
- [Έγγραφα](https://developers.ceramic.network/learn/welcome/)
- [GitHub](https://github.com/ceramicnetwork/js-ceramic/)

**Filebase - _Αποκεντρωμένος αποθηκευτικός χώρος συμβατός με S3 και υπηρεσία pinning IPFS με γεωγραφικό πλεονασμό. Όλα τα αρχεία που μεταφορτώνονται στο IPFS μέσω του Filebase «καρφιτσώνονται» αυτόματα στην υποδομή Filebase με 3x αναπαραγωγή σε όλο τον κόσμο._**

- [Filebase.com](https://filebase.com/)
- [Τεκμηρίωση](https://docs.filebase.com/)
- [GitHub](https://github.com/filebase)

**4EVERLAND - _Μια υπολογιστική πλατφόρμα Web 3.0 στο cloud που διαθέτει βασικές δυνατότητες αποθήκευσης, υπολογισμού και δικτύωσης, είναι συμβατή με S3 και παρέχει σύγχρονη αποθήκευση δεδομένων σε αποκεντρωμένα δίκτυα αποθήκευσης όπως τα IPFS και Arweave._**

- [4everland.org](https://www.4everland.org/)
- [Έγγραφα](https://docs.4everland.org/)
- [GitHub](https://github.com/4everland)

**Kaleido - _Πλατφόρμα «blockchain ως υπηρεσία» με κόμβους IPFS click-button_**

- [Kaleido](https://kaleido.io/)
- [Έγγραφα](https://docs.kaleido.io/kaleido-services/ipfs/)
- [GitHub](https://github.com/kaleido-io)

**Spheron Network - _Το Spheron είναι μια «πλατφόρμα ως υπηρεσία» (platform-as-a-service — PaaS) σχεδιασμένη για dApp που επιθυμούν να κυκλοφορήσουν τις εφαρμογές τους σε αποκεντρωμένες υποδομές με τη βέλτιστη απόδοση. Παρέχει υπολογιστική δυνατότητα, αποκεντρωμένη αποθήκευση, CDN & web hosting που είναι έτοιμα για χρήση._**

- [spheron.network](https://spheron.network/)
- [Τεκμηρίωση](https://docs.spheron.network/)
- [GitHub](https://github.com/spheronFdn)

## Περισσότερες πληροφορίες {#further-reading}

- [Τι Είναι η Αποκεντρωμένη Αποθήκευση;](https://coinmarketcap.com/alexandria/article/what-is-decentralized-storage-a-deep-dive-by-filecoin) - _CoinMarketCap_
- [Καταρρίπτουμε Πέντε Κοινούς Μύθους για την Αποκεντρωμένη Αποθήκευση](https://www.storj.io/blog/busting-five-common-myths-about-decentralized-storage) - _Storj_

_Γνωρίζετε κάποιο πόρο της κοινότητας που σας βοήθησε; Επεξεργαστείτε αυτή τη σελίδα και προσθέστε το!_

## Σχετικά θέματα {#related-topics}

- [Πλαίσια ανάπτυξης](/developers/docs/frameworks/)
