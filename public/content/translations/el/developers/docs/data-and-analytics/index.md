---
title: Δεδομένα και αναλύσεις
description: Πώς να πάρετε αναλυτικά στοιχεία επί της αλυσίδας και δεδομένα, για χρήση με τις εφαρμογές σας
lang: el
---

## Εισαγωγή {#Introduction}

Με τη χρήση του δικτύου να συνεχίζει να αυξάνεται, ένας αυξανόμενος αριθμός πολύτιμων πληροφοριών θα υπάρχει στα δεδομένα επί της αλυσίδας. Καθώς ο όγκος των δεδομένων αυξάνεται ραγδαία, ο υπολογισμός και η συγκέντρωση αυτών των πληροφοριών για αναφορά ή οδήγηση μίας εφαρμογής, μπορεί να καταλήξει σε μια χρονοβόρα διαδικασία.

Η αξιοποίηση των υφιστάμενων παρόχων δεδομένων μπορεί να επιταχύνει την ανάπτυξη, να παράγει πιο ακριβή αποτελέσματα και να μειώσει τις συνεχείς προσπάθειες συντήρησης. Αυτό θα επιτρέψει σε μια ομάδα να συγκεντρωθεί στη βασική λειτουργικότητα που προσπαθεί να προσφέρει το έργο τους.

## Προαπαιτούμενα {#prerequisites}

Θα πρέπει να κατανοήσετε τη βασική έννοια των [Εξερευνητών μπλοκ](/developers/docs/data-and-analytics/block-explorers/) προκειμένου να κατανοήσετε καλύτερα τη χρήση τους στο πλαίσιο της ανάλυσης δεδομένων. Επιπλέον, εξοικειωθείτε με την έννοια του [index](/glossary/#index) για να κατανοήσετε τα οφέλη που προσθέτουν σε σχεδιασμό συστήματος.

Όσον αφορά τα αρχιτεκτονικά βασικά, κατανόηση τι είναι το [API](https://www.wikipedia.org/wiki/API) και το [REST](https://www.wikipedia.org/wiki/Representational_state_transfer), ακόμη και στη θεωρία.

## Εξερευνητές μπλοκ {#block-explorers}

Πολλοί [Εξερευνητές μπλοκ](/developers/docs/data-and-analytics/block-explorers/) προσφέρουν πύλες [RESTful](https://www.wikipedia.org/wiki/Representational_state_transfer) [API](https://www.wikipedia.org/wiki/API) που θα παρέχουν στους προγραμματιστές προβολή δεδομένων σε πραγματικό χρόνο για μπλοκ, συναλλαγές, επικυρωτές, λογαριασμούς και άλλες δραστηριότητες επί της αλυσίδας.

Οι προγραμματιστές μπορούν στη συνέχεια να επεξεργαστούν και να μετατρέψουν αυτά τα δεδομένα για να δώσουν στους χρήστες τους μοναδικές ιδέες και αλληλεπιδράσεις με την [κρυπτοαλυσίδα](/glossary/#blockchain). Για παράδειγμα, το [Etherscan](https://etherscan.io) παρέχει δεδομένα εκτέλεσης και συναίνεσης για κάθε θέση των 12 δευτ.

## Το «Graph» {#the-graph}

Το [Δίκτυο Graph](https://thegraph.com/) είναι ένα αποκεντρωμένο πρωτόκολλο αρχειοθέτησης, για την οργάνωση των δεδομένων της κρυπτοαλυσίδας. Αντί να δημιουργηθούν και να διαχειρίζονται αποθηκευτικοί χώροι εκτός αλυσίδας σε κεντρικά σημεία για τη συγκέντρωση των δεδομένων επί της αλυσίδας, με το The Graph, οι προγραμματιστές μπορούν να δημιουργήσουν εφαρμογές χωρίς τη χρήση διακομιστών, που θα λειτουργούν εξ ολοκλήρου σε δημόσιες υποδομές.

Χρησιμοποιώντας το [GraphQL](https://graphql.org/), οι προγραμματιστές μπορούν να ζητήσουν οποιοδήποτε από τα επιμελημένα ανοιχτά API, γνωστά ως υπογραφήμματα, για να αποκτήσουν τις απαραίτητες πληροφορίες που χρειάζονται για να καθοδηγήσουν τις εφαρμογές τους. Με τα ερωτήματα αυτών των αρχειοθετημένων υπογραφημάτων, οι Αναφορές και οι εφαρμογές δεν απολαμβάνουν μόνο οφέλη της απόδοσης και της επεκτασιμότητας, αλλά και την ενσωματωμένη ακρίβεια που παρέχεται με τη συναίνεση του δικτύου. Καθώς προστίθενται νέες βελτιώσεις ή/και υπογραφήματα στο δίκτυο, τα έργα σας μπορούν να επαναληφθούν γρήγορα για να επωφεληθούν από αυτές τις βελτιώσεις.

## Διαφορετικότητα λογισμικού πελάτη

Η [Διαφορετικότητα των εφαρμογών πελάτη](/developers/docs/nodes-and-clients/client-diversity/) είναι σημαντική για τη συνολική υγεία του δικτύου Ethereum επειδή παρέχει ανθεκτικότητα σε σφάλματα και εκμεταλλεύσεις. Υπάρχουν αρκετοί πίνακες εργαλείων διαφορετικών εφαρμογών πελάτη, συμπεριλαμβανομένων των [clientdiversity.org](https://clientdiversity.org/), του [rated.network](https://www.rated.network), του [supermajority.info](https://supermajority.info//) και του [Ethernodes](https://ethernodes.org/).

## Στατιστικά Dune {#dune-analytics}

Το [Dune Analytics](https://dune.com/) προεπεξεργάζεται δεδομένα blockchain σε πίνακες σχεσιακών βάσεων δεδομένων (DuneSQL) και επιτρέπει στους χρήστες να αναζητούν δεδομένα blockchain χρησιμοποιώντας την SQL και να δημιουργούν πίνακες ελέγχου με βάση τα αποτελέσματα των ερωτημάτων. Τα δεδομένα επί της αλυσίδας οργανώνονται σε 4 αδόμητους πίνακες: τα `block`, τις `transactions`, τα (συμβάντα) `logs` και (κλήσεις) `traces`. Δημοφιλή συμβόλαια και πρωτόκολλα έχουν αποκωδικοποιηθεί και το καθένα έχει το δικό του σύνολο πινάκων συμβάντων και κλήσεων. Αυτοί οι πίνακες συμβάντων και κλήσεων υποβάλλονται σε περαιτέρω επεξεργασία και οργανώνονται σε πίνακες αφαίρεσης ανάλογα με τον τύπο των πρωτοκόλλων, για παράδειγμα, ανταλλακτήρια, δανεισμού, σταθερά κρύπτο κ.λπ.

## Δίκτυο SubQuery {#subquery-network}

Το [SubQuery](https://subquery.network/) είναι ένα κορυφαίο πρόγραμμα ευρετηρίου δεδομένων που παρέχει στους προγραμματιστές γρήγορα, αξιόπιστα, αποκεντρωμένα και προσαρμοσμένα API για τα έργα web3 τους. Το SubQuery υποστηρίζει προγραμματιστές από περισσότερα από 165 οικοσυστήματα (συμπεριλαμβανομένου του Ethereum) με πλούσια ευρετηριασμένα δεδομένα για να δημιουργήσουν μια διαισθητική και καθηλωτική εμπειρία για τους χρήστες τους. Το Δίκτυο SubQuery υποστηρίζει τις ασταμάτητες εφαρμογές σας με ένα ανθεκτικό και αποκεντρωμένο δίκτυο υποδομής. Χρησιμοποιήστε την εργαλειοθήκη προγραμματιστών blockchain της SubQuery για να δημιουργήσετε τις εφαρμογές web3 του μέλλοντος, χωρίς να ξοδεύετε χρόνο για τη δημιουργία ενός προσαρμοσμένου backend για δραστηριότητες επεξεργασίας δεδομένων.

Για να ξεκινήσετε, επισκεφτείτε τον [οδηγό γρήγορης εκκίνησης Ethereum](https://academy.subquery.network/quickstart/quickstart_chains/ethereum-gravatar.html) για να ξεκινήσετε την ευρετηρίαση δεδομένων blockchain Ethereum μέσα σε λίγα λεπτά, σε ένα τοπικό περιβάλλον Docker για δοκιμή, πριν μεταβείτε σε μια [διαχειριζόμενη υπηρεσία του SubQuery](https://managedservice.subquery.network/) ή σε [Αποκεντρωμένο δίκτυο του SubQuery](https://app.subquery.network/dashboard).

## Πρόγραμμα δεδομένων Ethernow - Mempool {#ethernow}
Το [Blocknative](https://www.blocknative.com/) παρέχει ανοιχτή πρόσβαση στο ιστορικό [αρχείο δεδομένων του mempool](https://www.ethernow.xyz/mempool-data-archive) στο Ethereum. Αυτό δίνει τη δυνατότητα σε ερευνητές και σε έργα της κοινότητας να εξερευνήσουν το επίπεδο προ-αλυσίδας του Ethereum Mainnet. Το σύνολο δεδομένων διατηρείται ενεργά και αντιπροσωπεύει το πιο ολοκληρωμένο ιστορικό αρχείο γεγονότων συναλλαγών mempool εντός του οικοσυστήματος του Ethereum. Μάθετε περισσότερα για το [Ethernow](https://www.ethernow.xyz/).

## Περισσότερες πληροφορίες {#further-reading}

- [Επισκόπηση του Δικτύου Graph](https://thegraph.com/docs/en/about/network/)
- [Χώρος ανάπτυξης Graph Query](https://thegraph.com/explorer/subgraph/graphprotocol/graph-network-mainnet?version=current)
- [Παραδείγματα κώδικα API στο EtherScan](https://etherscan.io/apis#contracts)
- [Beaconcha.in εξερευνητής κύριας αλυσίδας](https://beaconcha.in)
- [Τα βασικά για το Dune](https://docs.dune.com/#dune-basics)
- [Οδηγός γρήγορης εκκίνησης SubQuery Ethereum](https://academy.subquery.network/indexer/quickstart/quickstart_chains/ethereum-gravatar.html)
