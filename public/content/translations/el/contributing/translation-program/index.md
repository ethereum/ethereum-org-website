---
title: Πρόγραμμα μετάφρασης
lang: el
description: Πληροφορίες σχετικά με το πρόγραμμα μετάφρασης του ethereum.org
---

# Πρόγραμμα μετάφρασης {#translation-program}

Το πρόγραμμα μετάφρασης είναι μια συλλογική προσπάθεια για τη μετάφραση του ethereum.org σε διαφορετικές γλώσσες για να καταστήσει τον ιστότοπο πιο προσιτό σε δισεκατομμύρια μη αγγλόφωνους ομιλητές σε όλο τον κόσμο.

![](./enterprise-eth.png)

## Βοηθήστε μας στη μετάφραση {#help-us-translate}

Το πρόγραμμα μετάφρασης του ethereum.org είναι ανοιχτό και ο καθένας μπορεί να συνεισφέρει!

1. Θα χρειαστεί να συνδεθείτε ή να εγγραφείτε στον λογαριασμό σας στο Crowdin.
2. Επιλέξτε τη γλώσσα για την οποία θέλετε να συνεισφέρετε.
3. Πριν ξεκινήσετε, παρακαλούμε ελέγξτε τον οδηγό [Πώς να μεταφράσετε](/contributing/translation-program/how-to-translate/) για να μάθετε να χρησιμοποιείτε το Crowdin και τον [Οδηγό στυλ μετάφρασης](/contributing/translation-program/translators-guide/) για συμβουλές και βέλτιστες πρακτικές.
4. Οι αυτόματες μεταφράσεις δε θα εγκρίνονται.
5. Όλες οι μεταφράσεις εξετάζονται πριν προστεθούν στον ιστότοπο, οπότε θα υπάρξει μια μικρή καθυστέρηση πριν οι μεταφράσεις σας δημοσιευθούν.

_Εγγραφείτε στο [ethereum.org Discord](/discord/) για να συμμετέχετε στις μεταφράσεις, να κάνετε ερωτήσεις, να υποβάλλετε σχόλια και ιδέες ή να συμμετέχετε σε μία ομάδα μετάφρασης._

<ButtonLink href="https://crowdin.com/project/ethereum-org/">
  Ξεκινήστε να μεταφράζετε
</ButtonLink>

## Σχετικά με το πρόγραμμα μετάφρασης {#about-us}

Η κοινότητα του Ethereum έχει στόχο να είναι παγκόσμια και περιεκτική, ωστόσο μεγάλο μέρος του περιεχομένου είναι στην αγγλική γλώσσα, δυσκολεύοντας στην κατανόηση των άρθρων σε περίπου 6 δισεκατομμύρια ανθρώπους διαφορετικής γλώσσας. Για την παγκόσμια κοινότητα το ethereum.org λειτουργεί ως πύλη εισόδου στο Ethereum και πιστεύουμε ότι η παροχή περιεχομένου του Ethereum στους μη αγγλόφωνους χρήστες στις μητρικές τους γλώσσες είναι απαραίτητη.

Το πρόγραμμα μετάφρασης του ethereum.org έχει ως στόχο να κάνει το Ethereum προσιτό σε όλους μεταφράζοντας το ethereum.org και άλλο περιεχόμενο σε όσο το δυνατόν περισσότερες γλώσσες.

Διαβάστε περισσότερα για την [ αποστολή και το όραμα](/contributing/translation-program/mission-and-vision) του μεταφραστικού προγράμματος του ethereum.org.

### Η πρόοδός μας μέχρι σήμερα {#our-progress}

- [**6.900 +** μεταφραστές](/contributing/translation-program/contributors/)
- **68** γλώσσες στον ιστότοπο
- [**2,89 εκατομμύρια** λέξεις μεταφρασμένες το 2024](/contributing/translation-program/acknowledgements/)

<TranslationChartImage />

### Αναγνώριση {#acknowledgements}

Το Ethereum.org μεταφράζεται από χιλιάδες μέλη της κοινότητας οι οποίοι αποτελούν το βασικό μέρος του προγράμματος μετάφρασης. Θέλουμε να αναγνωρίσουμε τους μεταφραστές μας και να τους υποστηρίξουμε στη σταδιοδρομίας τους. Δείτε παρακάτω μερικούς τρόπους αναγνώρισης ενός μεταφραστή:

#### Πιστοποιητικό {#certificate}

Αν έχετε συνεισφέρει στο Πρόγραμμα Μετάφρασης και τουλάχιστον 5.000 από τις μεταφρασμένες λέξεις σας έχουν εγκριθεί, δικαιούστε ένα πιστοποιητικό μεταφραστή του ethereum.org. [Περισσότερα για τα πιστοποιητικά](/contributing/translation-program/acknowledgements/#certificate)

#### OAT {#oats}

Οι συνεισφέροντες στο Πρόγραμμα Μετάφρασης μπορούν να λάβουν διαφορετικά OAT (onchain achievement token) με βάση τον αριθμό των μεταφρασμένων λέξεων που πραγματοποίησαν το 2024. Τα OAT είναι NFT που αποδεικνύουν τη συμμετοχή σας στο Πρόγραμμα Μετάφρασης του ethereum.org. [Περισσότερα για τα OAT](/contributing/translation-program/acknowledgements/#oats)

#### Αναγνώριση μεταφραστών {#translator-acknowledgements}

Δημόσια αναγνώριση των κορυφαίων μεταφραστών μας χρησιμοποιώντας τον πίνακα [κατάταξης](/contributing/translation-program/acknowledgements/) και μια [λίστα όλων των εθελοντών στο Πρόγραμμα Μετάφρασης](/contributing/translation-program/contributors/).

#### Ανταμοιβές {#rewards}

Στο παρελθόν, έχουμε ανταμείψει αναδρομικά τους πιο ενεργούς εθελοντές μας με εισιτήρια για συνέδρια του Ethereum όπως το [Devcon](https://devcon.org/en/) και το [Devconnect](https://devconnect.org/), καθώς και το αποκλειστικό ethereum. rg merch.

Σκεφτόμαστε συνεχώς νέους και καινοτόμους τρόπους για να ανταμείψουμε τους εθελοντές μας, οπότε μείνετε συντονισμένοι!

### Οδηγοί και βοηθήματα {#guides-and-resources}

Αν συμμετέχετε στο πρόγραμμα μετάφρασης ή σκέφτεστε να συμμετάσχετε, θα πρέπει να δείτε τα παρακάτω βοηθήματα μεταφράσεως:

- [Οδηγός στυλ μεταφράσεων](/contributing/translation-program/translators-guide/) _– οδηγίες και συμβουλές για τους μεταφραστές του ethereum.org_
- [Συχνές ερωτήσεις μετάφρασης ](/contributing/translation-program/faq/) _– συχνές ερωτήσεις και απαντήσεις σχετικά με το πρόγραμμα μετάφρασης του ethereum.org_
- [Οδηγός για τον επεξεργαστή του Crowdin](https://support.crowdin.com/online-editor/) _– ένας αναλυτικός οδηγός για τη χρήση του επεξεργαστή Crowdin και ορισμένων από τα προηγμένα χαρακτηριστικά του_
- [Τμήματα περιεχομένου](/contributing/translation-program/content-buckets/) _– ποιες σελίδες περιλαμβάνονται σε κάθε τμήμα περιεχομένου του ethereum.org_

Για άλλα χρήσιμα εργαλεία μετάφρασης, κοινότητες μεταφραστών και δημοσιεύσεις στο ιστολόγιο του προγράμματος μετάφρασης, παρακαλούμε επισκεφθείτε τη [Σελίδα πόρων](/contributing/translation-program/resources/).

## Επικοινωνία {#get-in-touch}

Έχετε ερωτήσεις; Θέλετε να συνεργαστείτε με την ομάδα μας και άλλους μεταφραστές; Παρακαλούμε δημοσιεύστε στο κανάλι μας #translation του [ethereum.org του διακομιστή Discord](https://discord.gg/ethereum-org)

Μπορείτε να επικοινωνήσετε μαζί μας στο translations@ethereum.org

## Ξεκινήστε το δικό σας πρόγραμμα μετάφρασης {#starting-a-translation-program}

Είμαστε αφιερωμένοι στη μετάφραση περιεχομένου του Ethereum σε όσο το δυνατόν περισσότερες γλώσσες καθώς και τη διάθεση του εκπαιδευτικού περιεχομένου σε όλους. Καθώς είμαστε αφοσιωμένοι στις μεταφράσεις μας, θέλουμε να βοηθήσουμε και άλλα έργα του Ethereum να οργανώσουν, να διαχειριστούν και να βελτιώσουν τη δική τους προσπάθεια μετάφρασης.

Για το λόγο αυτό, έχουμε δημιουργήσει ένα [Βιβλίο προγράμματος μετάφρασης](/contributing/translation-program/playbook/) που περιέχει μερικές συμβουλές και βέλτιστες πρακτικές που έχουμε λάβει κατά τη διαδικασία της μετάφρασης του ethereum.org.

Θέλετε να συνεργαστείτε περαιτέρω ή να χρησιμοποιήσετε μερικούς από τους πόρους των μεταφράσεών μας; Έχετε οποιεσδήποτε παρατηρήσεις σχετικά με το βιβλίο μας; Θα θέλαμε πολύ να τις ακούσουμε από εσάς στο translations@ethereum.org.
