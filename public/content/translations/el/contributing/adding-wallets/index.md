---
title: Προσθήκη πορτοφολιών
description: Η πολιτική που χρησιμοποιούμε κατά την προσθήκη ενός πορτοφολιού στο ethereum.org
lang: el
---

# Προσθήκη πορτοφολιών {#adding-wallets}

Θέλουμε να βεβαιωθούμε ότι δείχνουμε μια ποικιλία πορτοφολιών που καλύπτουν όλα τα χαρακτηριστικά των πορτοφολιών, έτσι ώστε οι χρήστες να μπορούν να πλοηγούνται στο Ethereum με σιγουριά.

Οποιοσδήποτε είναι ελεύθερος να προτείνει την προσθήκη πορτοφολιού στο ethereum.org. Αν υπάρχει κάποιο πορτοφόλι που μας έχει διαφύγει, παρακαλούμε προτείνετέ το!

Δείτε τη λίστα πορτοφολιών έως τώρα:

- [ethereum.org/wallets/find-wallet/](/wallets/find-wallet/)

Τα πορτοφόλια αλλάζουν γρήγορα στο Ethereum. Προσπαθήσαμε να δημιουργήσουμε ένα δίκαιο πλαίσιο προς εξέταση στο ethereum.org, αλλά τα κριτήρια καταχώρισης θα αλλάξουν και θα εξελιχθούν με την πάροδο του χρόνου.

## Το πλαίσιο λήψης αποφάσεων {#the-decision-framework}

### Κριτήρια για ένταξη: τα απαραίτητα {#the-must-haves}

- **Το προϊόν να έχει ελεγχθεί για την ασφάλεια του** - είτε μέσω ελέγχου, μιας ομάδας εσωτερικής ασφάλειας, με κωδικοποίηση ανοιχτού κώδικα ή κάποιας άλλης μεθόδου. Η ασφάλεια του πορτοφολιού σας πρέπει να είναι αξιόπιστη. Αυτό μειώνει τον κίνδυνο για τους χρήστες μας και μας δείχνει ότι λαμβάνετε σοβαρά υπόψη την ασφάλεια.
- **Ένα πορτοφόλι που είναι "ενεργό" για πάνω από έξι μήνες Ή κυκλοφόρησε από μια ομάδα με αξιόπιστο ιστορικό** - είναι μια ένδειξη ασφάλειας. Έξι μήνες είναι ένα καλό χρονικό πλαίσιο για να εντοπιστούν τα κρίσιμα σφάλματα και οι εκμεταλλεύσεις. Ζητάμε έξι μήνες για να βοηθήσουμε στο φιλτράρισμα και την αποβολή των ενσωματώσεων που εγκαταλείπονται γρήγορα ως έργα.
- **Να υποστηρίζεται από μια ενεργή ομάδα** - αυτό βοηθά στη διασφάλιση της ποιότητας και ότι ένας χρήστης θα λάβει υποστήριξη για τα ερωτήματά του.
- **Ειλικρινείς και ακριβείς πληροφορίες καταχώρισης** - αναμένεται ότι τυχόν προτεινόμενες καταχωρίσεις από έργα συνοδεύονται από ειλικρινείς και ακριβείς πληροφορίες. Προϊόντα που νοθεύουν πληροφορίες καταχώρισης, όπως η δήλωση του προϊόντος σας ως «ανοιχτού κώδικα» ενώ δεν είναι, θα αφαιρούνται.
- **Σημείο επαφής** - Ένα σημείο επαφής για το πορτοφόλι θα μας βοηθήσει πολύ να λάβουμε ακριβείς πληροφορίες όταν πραγματοποιούνται αλλαγές. Αυτό θα διατηρήσει διαχειρίσιμη την ενημέρωση του ethereum.org κατά τη συλλογή μελλοντικών πληροφοριών.
- **Συναλλαγές EIP-1559 (τύπου 2)** - το πορτοφόλι σας πρέπει να υποστηρίζει συναλλαγές EIP-1559 (τύπου 2) για συναλλαγές στο Κεντρικό Δίκτυο Ethereum.
- **Καλή εμπειρία χρήστη** - Αν και το UX είναι υποκειμενικό, εάν πολλά μέλη της βασικής ομάδας δοκιμάσουν το προϊόν και κρίνουν ότι η χρήση του παρουσιάζει δυσκολίες, επιφυλασσόμαστε του δικαιώματος να απορρίψουμε το πορτοφόλι και αντί αυτού θα παρέχουμε χρήσιμες προτάσεις για βελτίωση. Αυτό γίνεται ώστε να προστατέψουμε τη βάση χρηστών μας που αποτελείται κυρίως από αρχάριους.

### Αφαιρέσεις προϊόντων {#product-removals}

- **Ενημερωμένες πληροφορίες** - Οι πάροχοι πορτοφολιού είναι υπεύθυνοι για την εκ νέου υποβολή των πληροφοριών του πορτοφολιού τους κάθε 6 μήνες για να διασφαλίζεται η εγκυρότητα και η συνάφεια των παρεχόμενων πληροφοριών (ακόμα και αν δεν έχουν γίνει αλλαγές στο προϊόν τους). Εάν η ομάδα προϊόντος δεν τις υποβάλει, το ethereum.org μπορεί να αφαιρέσει το έργο από τη σελίδα.

### Άλλα κριτήρια: τα καλά {#the-nice-to-haves}

- **Παγκόσμια προσβάσιμο** - το πορτοφόλι σας δεν έχει γεωγραφικούς περιορισμούς ή απαιτήσεις KYC που αποκλείουν την πρόσβαση ορισμένων ατόμων στην υπηρεσία σας.
- **Διαθέσιμο σε πολλές γλώσσες** - το πορτοφόλι σας μεταφράζεται σε πολλές γλώσσες, γεγονός το οποίο επιτρέπει σε χρήστες από όλο τον κόσμο να έχουν πρόσβαση σε αυτό.
- **Ανοιχτού κώδικα** - ολόκληρη η βάση κώδικα του έργου σας (όχι μόνο οι ενότητες) θα πρέπει να είναι προσβάσιμη και θα πρέπει να δέχεστε PR από την ευρύτερη κοινότητα.
- **Ανεξάρτητος έλεγχος** - οι χρήστες ελέγχουν τα χρήματά τους. Εάν το προϊόν σας εξαφανιστεί, οι χρήστες εξακολουθούν να έχουν πρόσβαση στα χρήματά τους και μπορούν να τα μετακινήσουν.
- **Υποστήριξη πορτοφολιού hardware** - οι χρήστες μπορούν να συνδέσουν το hardware πορτοφόλι τους για να υπογράψουν συναλλαγές.
- **WalletConnect** - οι χρήστες μπορούν να συνδεθούν σε dapp χρησιμοποιώντας το WalletConnect.
- **Εισαγωγή τελικών σημείων RPC του Ethereum** - οι χρήστες μπορούν να εισάγουν δεδομένα κόμβου RPC, κάτι που τους επιτρέπει να συνδεθούν σε έναν κόμβο της επιλογής τους ή σε άλλα δίκτυα συμβατά με EVM.
- **NFT** - οι χρήστες μπορούν να προβάλλουν και να αλληλεπιδρούν με τα NFT τους στο πορτοφόλι.
- **Σύνδεση σε εφαρμογές Ethereum** - οι χρήστες μπορούν να συνδέονται και να χρησιμοποιούν εφαρμογές Ethereum.
- **Αποθήκευση κεφαλαίου** - οι χρήστες μπορούν να αποθηκεύσουν απευθείας μέσω του πορτοφολιού.
- **Ανταλλαγές** - οι χρήστες μπορούν να ανταλλάσσουν token μέσω του πορτοφολιού.
- **Δίκτυα πολλαπλών αλυσίδων** - το πορτοφόλι σας υποστηρίζει την πρόσβαση των χρηστών σε πολλά δίκτυα blockchain από προεπιλογή.
- **Δίκτυα Επιπέδου 2** - το πορτοφόλι σας υποστηρίζει την πρόσβαση των χρηστών σε δίκτυα επιπέδου 2 από προεπιλογή.
- **Προσαρμογή χρεώσεων καυσίμων (gas)** - το πορτοφόλι σας επιτρέπει στους χρήστες να προσαρμόζουν τις χρεώσεις gas των συναλλαγών τους (βασική χρέωση, χρέωση προτεραιότητας, μέγιστη χρέωση).
- **Υποστήριξη ENS** - το πορτοφόλι σας επιτρέπει στους χρήστες να στέλνουν συναλλαγές σε ονόματα ENS.
- **Υποστήριξη ERC-20** - το πορτοφόλι σας επιτρέπει στους χρήστες να εισάγουν συμβόλαια κρυπτονομισμάτων ERC-20 ή να υποβάλλουν αυτόματα ερωτήματα και να εμφανίζουν στοιχεία ERC-20.
- **Αγορά κρυπτονομισμάτων** - το πορτοφόλι σας υποστηρίζει την άμεση αγορά από τους χρήστες και την ένταξη τους στο σύστημα κρυπτονομισμάτων.
- **Πώληση έναντι fiat** - το πορτοφόλι σας υποστηρίζει τους χρήστες που πραγματοποιούν πωλήσεις και αναλήψεις σε fiat απευθείας σε κάρτα ή τραπεζικό λογαριασμό.
- **Πολλαπλές υπογραφές** - το πορτοφόλι σας υποστηρίζει πολλαπλές υπογραφές για την υπογραφή μιας συναλλαγής.
- **Κοινωνική ανάκτηση** - το πορτοφόλι σας παρέχει υποστήριξη με τη μορφή κηδεμόνων: ένας χρήστης μπορεί να ανακτήσει το πορτοφόλι του εάν χάσει τη μυστική φράση κλειδί του μέσω αυτών των κηδεμόνων.
- **Αποκλειστική ομάδα υποστήριξης** - το πορτοφόλι σας διαθέτει μια ειδική ομάδα υποστήριξης στην οποία μπορούν να απευθύνονται οι χρήστες όταν αντιμετωπίζουν προβλήματα.
- **Εκπαιδευτικοί πόροι/τεκμηρίωση** - το προϊόν σας θα πρέπει να έχει μια καλά σχεδιασμένη εμπειρία υποδοχής και ένταξης των χρηστών για να τους βοηθά και να τους εκπαιδεύει. Διαφορετικά, πρέπει να διαθέτει στοιχεία για περιεχόμενο με οδηγίες όπως άρθρα ή βίντεο.

## Προσθήκη πορτοφολιού {#adding-a-wallet}

Αν θέλετε να προσθέσετε ένα πορτοφόλι στο ethereum.org, δημιουργήστε ένα ζήτημα στο GitHub.

<ButtonLink href="https://github.com/ethereum/ethereum-org-website/issues/new?assignees=&labels=wallet+%3Apurse%3A&template=suggest_wallet.yaml">
  Δημιουργήστε ένα ζήτημα
</ButtonLink>

## Συντήρηση {#maintenance}

Δεδομένης της ρευστής φύσης του Ethereum, οι ομάδες και τα προϊόντα έρχονται και παρέρχονται και η καινοτομία είναι καθημερινό φαινόμενο. Επομένως, θα διενεργούμε ελέγχους ρουτίνας του περιεχομένου μας για:

- να βεβαιωνόμαστε ότι όλα τα πορτοφόλια και οι dapp που καταχωρίζονται εξακολουθούν να πληρούν τα κριτήριά μας
- να επαληθεύουμε ότι δεν υπάρχουν προτεινόμενα προϊόντα που πληρούν περισσότερα από τα κριτήριά μας από αυτά που είναι καταχωρισμένα αυτή τη στιγμή

Το ethereum.org συντηρείται από την κοινότητα ανοιχτού κώδικα και βασιζόμαστε στη βοήθεια της κοινότητας για να το διατηρούμε ενημερωμένο. Εάν παρατηρήσετε οποιαδήποτε πληροφορία σχετικά με τα πορτοφόλια που έχουν καταχωριστεί στη λίστα η οποία πρέπει να ενημερωθεί, [ανοίξτε ένα ζήτημα](https://github.com/ethereum/ethereum-org-website/issues/new?assignees=&labels=wallet+%3Apurse%3A&template=suggest_wallet.yaml) ή [υποβάλετε αίτημα](https://github.com/ethereum/ethereum-org-website/pulls)!


## Όροι Χρήσης {#terms-of-use}

Διαβάστε επίσης τους [όρους χρήσης](/terms-of-use/) μας. Οι πληροφορίες στο ethereum.org παρέχονται αποκλειστικά για λόγους γενικής πληροφόρησης.
