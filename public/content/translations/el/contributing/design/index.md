---
title: Συμμετοχή στον σχεδιασμό
description: Συμμετοχή στον σχεδιασμό του ethereum.org
lang: el
---

# Συμμετοχή στον σχεδιασμό του ethereum.org {#design-contributions}

Ο σχεδιασμός είναι ένα κρίσιμο κομμάτι κάθε έργου και, αφιερώνοντας τον χρόνο και τις δεξιότητές σας στο ethereum.org, μπορείτε να βοηθήσετε στη βελτίωση της εμπειρίας χρήσης για τους επισκέπτες μας. Η συνεισφορά σε ένα έργο ανοικτού κώδικα σας δίνει την ευκαιρία να αποκτήσετε σχετική εμπειρία και να αναπτύξετε τις δεξιότητές σας σε ένα συνεργατικό περιβάλλον. Θα έχετε την ευκαιρία να συνεργαστείτε με άλλους σχεδιαστές, προγραμματιστές και μέλη της κοινότητας, οι οποίοι θα έχουν όλοι τις δικές τους μοναδικές προοπτικές και γνώσεις.

Αυτός είναι ένας πολύ καλός τρόπος για να δημιουργήσετε ένα διαφορετικό και εντυπωσιακό portfolio που θα παρουσιάσει τις δεξιότητές σας στον σχεδιασμό.

## Πώς να συμμετάσχετε;

### <Emoji text=":one:" size={1} /> &nbsp;Σχολιάστε τα αρχικά πρωτότυπα σχέδια {#design-critique}

Χρειαζόμαστε μερικές φορές βοήθεια για να δοκιμάσουμε τις ακατέργαστες ιδέες μας. Αυτός είναι ένας πολύ καλός τρόπος να συνεισφέρετε χωρίς τεχνικές γνώσεις.

1. Η ομάδα σχεδιασμού θα μοιραστεί ένα σχέδιο μακέτα στο [Discord](https://discord.com/invite/ethereum-org) και στο [GitHub](https://github.com/ethereum/ethereum-org-website/labels/design%20required%20%F0%9F%8E%A8).
2. Θα σας καθοδηγήσουν μέσα από τα σχέδια για να υποβάλλετε την άποψή σας μέσω της λειτουργίας σχολίων.
3. Το αποτέλεσμα θα κοινοποιηθεί στο χώρο ζητημάτων του GitHub και στη συνέχεια θα κλείσει από την ομάδα.

### <Emoji text=":two:" size={1} /> &nbsp;Συμμετέχετε σε δημοσκόπηση {#answer-surveys}

Παρέχετε την άποψή σας στον ιστότοπό μας κάνοντας τα εξής:

1. Επισκεφθείτε το ethereum.org και διαβάστε τις σελίδες.
2. Κάντε κλικ στο εργαλείο σχολιασμού στην κάτω δεξιά γωνία και απαντήστε σε ερωτήσεις σχετικά με τον σχεδιασμό και το περιεχόμενο.
3. Εστιάστε στις ερωτήσεις ελεύθερης μορφής.

### <Emoji text=":three:" size={1} /> &nbsp;Εντοπίστε ζητήματα σχετικά με τον σχεδιασμό στον ιστότοπο και αναφέρετέ τα {#report-design-issues}

Το ethereum.org είναι ένας ταχέως αναπτυσσόμενος ιστότοπος με πολλά χαρακτηριστικά και περιεχόμενο. Μερικά από τα UI μπορεί εύκολα να ξεπεραστούν ή να βελτιωθούν. Εάν συναντήσετε κάποια τέτοια περίπτωση, αναφέρετέ τη για να τραβήξει την προσοχή μας.

1. Περιηγηθείτε στον ιστότοπο και δώστε προσοχή στον σχεδιασμό του.
2. Τραβήξτε στιγμιότυπα οθόνης και σημειώσεις εάν δείτε οποιαδήποτε οπτικά προβλήματα ή προβλήματα UX.
3. Αναφέρετε αυτά τα ζητήματα χρησιμοποιώντας μια [αναφορά σφάλματος](https://github.com/ethereum/ethereum-org-website/issues/new/choose).

### <Emoji text=":four:" size={1} /> &nbsp;Πρόταση αλλαγών στη σχεδίαση {#propose-design-changes}

Εάν αισθάνεστε άνετα να αναλάβετε προκλήσεις σχεδιασμού, μπορείτε να επισκεφθείτε τον πίνακα εργασιών GitHub μας και να ορίσετε φίλτρο σχετικά με [ζητήματα σχεδιασμού](https://github.com/ethereum/ethereum-org-website/labels/design%20required%20%F0%9F%8E%A8).

1. Περιηγηθείτε στον ιστότοπό μας και δώστε προσοχή στον σχεδιασμό του ή μεταβείτε στο αποθετήριο GitHub μας και αναθεωρήστε τα ζητήματα με την ετικέτα [«Απαιτείται σχεδιασμός»](https://github.com/ethereum/ethereum-org-website/labels/design%20required%20%F0%9F%8E%A8).
2. Σχεδιάστε μια λύση για το πρόβλημα (κατά προτίμηση χρησιμοποιώντας το [σύστημα σχεδιασμού μας](https://www.figma.com/community/file/1134414495420383395)).
3. Προτείνετε τη λύση στο αντίστοιχο χώρο ζητημάτων του GitHub ή [δημιουργήστε ένα νέο](https://github.com/ethereum/ethereum-org-website/issues/new?assignees=&labels=feature+%3Asparkles%3A&template=feature_request.yaml&title=Feature+request).
4. Περιμένετε την αναθεώρηση από την ομάδα σχεδιασμού.

### <Emoji text=":five:" size={1} /> &nbsp;Συνεργαστείτε στη Δημιουργία του Συστήματος Σχεδίασης {#Contribute-to-design-system}

Το σύστημα σχεδίασμού μας κάνει τη σχεδίαση του ethereum.org διασκεδαστική και εύκολη. Εάν είστε έμπειρος σχεδιαστής, μπορείτε να μας βοηθήσετε να προετοιμάσουμε πολλά στοιχεία για τον ιστότοπο.

1. Επιλέξτε ένα ζήτημα για να εργαστείτε από τον [πίνακα σχεδίασης συστήματος](https://github.com/ethereum/ethereum-org-website/labels/design%20system) στο GitHub ή δημιουργήστε ένα νέο.
2. Ζητήστε να σας ανατεθεί το επιλεγμένο ζήτημα.
3. Ξεκινήστε να σχεδιάζετε το ζητούμενο στοιχείο στο Figma.
4. Μοιραστείτε το με την ομάδα σχεδιασμού στο GitHub μόλις χρειαστείτε αναθεώρηση ή καθοδήγηση.
5. Η ομάδα σχεδιασμού θα το αναθεωρήσει.
6. Η ομάδα σχεδιασμού θα ενσωματώσει τις αλλαγές στο κύριο αρχείο και θα δημοσιεύσει το αρχείο στην κοινότητα.

### <Emoji text=":six:" size={1} /> &nbsp;Γράψτε σχετικό περιεχόμενο με τον σχεδιασμό στον ιστότοπο {#write-design-articles}

Η κοινότητα ανάπτυξης Ethereum είναι ισχυρή, αλλά η κοινότητα σχεδιασμού υστερεί ελαφρώς. Εάν είστε σχεδιαστής με γνώσεις web3, εξετάστε το ενδεχόμενο να μοιραστείτε τις γνώσεις σας με την ευρύτερη κοινότητα, ώστε να μπορέσουμε όλοι να αναπτυχθούμε και να βελτιωθούμε μαζί. Έχουμε μια [σελίδα σχετικά με τον σχεδιασμό για το Ethereum](/developers/docs/design-and-ux/) στην οποία μπορείτε να συνεισφέρετε. Μπορείτε επίσης να ελέγξετε τις [πολιτικές καταχώρησής](/contributing/design/adding-design-resources) μας.

1. Αναφέρετε στα νήματα σχεδιασμού που θα πρέπει να καλύπτονται στο ethereum.org και θα ήταν χρήσιμα για τους σχεδιαστές στον χώρο.
2. Μεταβείτε στο αποθετήριο GitHub μας και [δημιουργήστε ένα ζήτημα](https://github.com/ethereum/ethereum-org-website/issues/new) που προτείνει ένα θέμα (μη γράψετε ακόμα το περιεχόμενο).
3. Περιμένετε την έγκριση της ομάδας σχεδιασμού.
4. Μόλις εγκριθεί, γράψτε το περιεχόμενο.
5. Υποβάλετέ το στον αντίστοιχο χώρο ζητημάτων του GitHub.

### <Emoji text=":seven:" size={1} /> &nbsp;Σχεδιάστε νέες απεικονίσεις {#prepare-illustrations}

Οι οπτικοποιήσεις είναι ένα από τα πιο ισχυρά εργαλεία για την εξήγηση αφηρημένων θεμάτων. Υπάρχει τεράστιο δυναμικό με την προσθήκη διαγραμμάτων και infographics. Άλλωστε, μια εικόνα αξίζει χίλιες λέξεις.

1. Επισκεφθείτε τον ιστότοπό μας και δείτε τις σελίδες όπου θα μπορούσαν να προστεθούν νέα infographics.
2. Βεβαιωθείτε ότι το στιλ απεικονίσεων αντιστοιχεί στα [ψηφιακά στοιχεία](/assets/) μας.
3. Μεταβείτε στο αποθετήριο GitHub μας και [δημιουργήστε ένα ζήτημα](https://github.com/ethereum/ethereum-org-website/issues/new) που προτείνει την απεικόνιση.
4. Η ομάδα σχεδιασμού θα το αναθεωρήσει.
5. Δημιουργούμε ένα νέο ζήτημα για να ζητήσουμε από έναν προγραμματιστή να εφαρμόσει τη νέα εικόνα.
