---
title: Προσθήκη Προϊόντων
description: Η πολιτική που χρησιμοποιούμε για την προσθήκη dapps στο ethereum.org
lang: el
---

# Προσθήκη προϊόντων Ethereum {#adding-products}

Οποιοσδήποτε είναι ελεύθερος να προτείνει νέες dapp στο περιεχόμενο του ethereum.org. **Όχι, δε θα εμφανίσουμε την dapp σας στην αρχική σελίδα του ιστότοπου μας**😜

Οι dapps παρουσιάζονται σε:

- ethereum.org/dapps
- ethereum.org/get-eth

**Παρακαλούμε προτείνετε μόνο νέες προσθήκες σε αυτές τις σελίδες.**

Αν και καλωσορίζουμε τις νέες προσθήκες, επιλέξαμε τις τρέχουσες dapp με βάση την εμπειρία που προσπαθούμε να δημιουργήσουμε για τους χρήστες μας. Αυτά βασίζονται σε ορισμένες από τις αρχές σχεδιασμού μας:

- _Έμπνευση_: οτιδήποτε στο ethereum.org θα πρέπει να προσφέρει κάτι νέο στους χρήστες.
- _Μια καλή ιστορία_: αυτό που παρατίθεται πρέπει να είναι περιεκτικό και διορατικό.
- _Αξιοπιστία_: να είναι νόμιμες επιχειρήσεις ή έργα για ελαχιστοποίηση κινδύνου των χρηστών.

Συνολικά το **ethereum.org θέλει να προσφέρει μια «αδιάλειπτη εμπειρία ενσωμάτωσης» για νέους χρήστες**. Για το λόγο αυτό, προσθέτουμε dapp με βάση τα παρακάτω:

- ευκολία χρήσης
- διαλειτουργικότητα με άλλα προϊόντα
- ασφάλεια
- επιβιωσιμότητα

Δείτε παρακάτω το πλαίσιο λήψης αποφάσεων με περισσότερες λεπτομέρειες. Μη διστάσετε να υποβάλετε σχόλια ή να προτείνετε αλλαγές.

## Το πλαίσιο λήψης αποφάσεων {#decision-framework}

### Κριτήρια για ένταξη: τα απαραίτητα {#criteria-for-inclusion-the-must-haves}

- **Το προϊόν να έχει ελεγχθεί για την ασφάλεια του** – είτε μέσω διάφορων ελέγχων, μιας ομάδας εσωτερικής ασφάλειας ή κάποιας άλλης μεθόδου, η ασφάλεια του προϊόντος σας πρέπει να ελεγχθεί αξιόπιστα. Αυτό μειώνει τον κίνδυνο για τους χρήστες μας και μας δείχνει ότι λαμβάνετε σοβαρά υπόψη την ασφάλεια.
- **Το προϊόν πρέπει να είναι «δημοσιευμένο» για πάνω από 6 μήνες**, αυτό είναι μια άλλη ένδειξη ασφάλειας. Οι έξι μήνες είναι ένα καλό χρονικό πλαίσιο για να εντοπιστούν κρίσιμα σφάλματα και δυσλειτουργίες.
- **Δημιουργήθηκε από μια ενεργή ομάδα** – αυτό βοηθά στη διασφάλιση της ποιότητας και ότι ένας χρήστης θα λάβει υποστήριξη με τα ερωτήματά του.
- **Ειλικρινείς και ακριβείς πληροφορίες καταχώρισης** - αναμένεται ότι τυχόν προτεινόμενες καταχωρίσεις από έργα συνοδεύονται από ειλικρινείς και ακριβείς πληροφορίες. Τα προϊόντα που παραποιούν πληροφορίες καταχώρισης, όπως η δήλωση του προϊόντος σας ως «ανοιχτού λογισμικού» όταν αυτό δεν ισχύει, θα αφαιρεθούν.

### Κριτήρια κατάταξης: θετικά στοιχεία {#criteria-for-ranking-the-nice-to-haves}

Η dapp σας ενδέχεται να μην εμφανίζεται στο ethereum.org όσο οι άλλες λόγω των ακόλουθων κριτηρίων.

**Αποκεντρωμένες Εφαρμογές (Dapps)**

- **Μπορείτε να έχετε πρόσβαση μέσω της πλειονότητας των καταχωρισμένων πορτοφολιών** – οι dapp θα πρέπει να λειτουργούν με την πλειονότητα των πορτοφολιών που είναι καταχωρισμένα στο ethereum.org.
- **Μπορούν να τη δοκιμάσουν οι χρήστες –** ένας μεμονωμένος χρήστης θα πρέπει να μπορεί να χρησιμοποιήσει την dapp σας και να πετύχει ένα απτό αποτέλεσμα.
- **Υποδοχή και ένταξη** – το προϊόν σας θα πρέπει να έχει μια καλά σχεδιασμένη εμπειρία υποδοχής και ένταξης για να βοηθά και να εκπαιδεύει τους χρήστες. Διαφορετικά, πρέπει να διαθέτει στοιχεία για περιεχόμενο με οδηγίες όπως άρθρα ή βίντεο.
- **Ανεξάρτητος έλεγχος** – οι χρήστες ελέγχουν τα χρήματά τους. Εάν το προϊόν σας εξαφανιστεί, οι χρήστες εξακολουθούν να έχουν πρόσβαση στα χρήματά τους και μπορούν να τα μετακινήσουν.
- **Παγκόσμια πρόσβαση** – Το προϊόν σας δεν έχει γεωγραφικούς περιορισμούς ή απαιτήσεις KYC που αποκλείουν την πρόσβαση ορισμένων ατόμων στην υπηρεσία σας.
- **Ανοικτός κώδικας** – ο κώδικάς σας θα πρέπει να είναι προσβάσιμος και θα πρέπει να δέχεστε PR από την ευρύτερη κοινότητα.
- **Κοινότητα** – έχετε μια αποκλειστική κοινότητα, ίσως ένα Discord, όπου οι χρήστες μπορούν να αλληλεπιδράσουν με την ομάδα σας για να λάβουν βοήθεια ή να προτείνουν νέες λειτουργίες.

## Κριτήρια στην πράξη {#criteria-in-practice}

Όσο περισσότερα από τα κριτήρια πληροίτε, τόσο πιο πιθανό είναι το προϊόν σας να καταλήξει μέσα στο ethereum.org.

Ένα καταχωρισμένο προϊόν που πληροί μόνο τα απαραίτητα μπορεί να αφαιρεθεί εάν προταθεί ένα νέο προϊόν που πληροί τα απαραίτητα και αρκετά από τα επιθυμητά στοιχεία.

Άλλα πράγματα που θα επηρεάσουν αυτή την απόφαση:

- Θα σπάσει το UX της σελίδας αν προσθέσουμε αντί να αντικαταστήσουμε;
  - Ο ιστότοπός μας είναι κυρίως εκπαιδευτικός και ο κύριος σκοπός του είναι να εξηγήσει το Ethereum και τις έννοιες που το αφορούν. Η προσθήκη υπερβολικών επιλογών για τους χρήστες μπορεί να κάνει τις σελίδες λιγότερο ευανάγνωστες και επομένως λιγότερο χρήσιμες.
- Όλες αυτές οι επιλογές στη σελίδα παραλύουν τον χρήστη;
  - Όπως όταν περνάτε ώρες ψάχνοντας στο Netflix επειδή δεν μπορείτε να αποφασίσετε τι να δείτε. Είναι επικίνδυνο να προκαλείς σύγχυση σε νέους χρήστες με υπερβολικές επιλογές.

Αυτή είναι μια απόφαση σχεδιασμού για την οποία είναι υπεύθυνο το ethereum.org.

Αλλά να είστε σίγουροι ότι **θα υπάρχουν σύνδεσμοι προς άλλους ιστότοπους που κατατάσσουν περισσότερες dapp**

### Κατάταξη προϊόντων {#product-ordering}

Εκτός εάν στα προϊόντα έχει γίνει ειδική ταξινόμηση με διαφορετικό τρόπο, όπως αλφαβητικά, τα προϊόντα θα εμφανίζονται από αυτά που προστέθηκαν πιο πρόσφατα στη σελίδα έως τα λιγότερο πρόσφατα. Με άλλα λόγια, τα νεότερα προϊόντα προστίθενται στο κάτω μέρος της λίστας.

### Όροι χρήσης {#terms-of-use}

Διαβάστε επίσης στους [όρους χρήσης](/terms-of-use/) μας. Οι πληροφορίες στο ethereum.org παρέχονται αποκλειστικά για λόγους γενικής πληροφόρησης.

## Συντήρηση {#maintenance}

Δεδομένης της ρευστής φύσης του Ethereum, οι ομάδες και τα προϊόντα έρχονται και παρέρχονται και η καινοτομία είναι καθημερινό φαινόμενο. Επομένως, θα διενεργούμε ελέγχους ρουτίνας του περιεχομένου μας για:

- να βεβαιωνόμαστε ότι όλες οι καταχωρισμένες dapp εξακολουθούν να πληρούν τα κριτήριά μας
- να επαληθεύουμε ότι δεν υπάρχουν προτεινόμενα προϊόντα που πληρούν περισσότερα από τα κριτήριά μας από αυτά που είναι καταχωρισμένα αυτή τη στιγμή

Μπορείτε να βοηθήσετε σε αυτό ελέγχοντας και ενημερώνοντάς μας. [Δημιουργήστε ένα ζήτημα](https://github.com/ethereum/ethereum-org-website/issues/new?assignees=&labels=Type%3A+Feature&template=feature_request.yaml&title=) ή στείλτε ένα email στο [website@ethereum.org](mailto:website@ethereum.org)

_Εξετάζουμε επίσης επιλογές για ψηφοφορία, ώστε η κοινότητα να μπορεί να υποδεικνύει τις προτιμήσεις της και να επισημαίνει τα καλύτερα προϊόντα που υπάρχουν για να τα προτείνουμε._

---

## Προσθέστε το προϊόν σας {#add-your-product}

Αν θέλετε να προσθέσετε μια dapp στο ethereum.org και πληροί τα κριτήρια, δημιουργήστε ένα ζήτημα στο GitHub.

<ButtonLink href="https://submitapp.paperform.co/">
  Δημιουργήστε ένα ζήτημα
</ButtonLink>
