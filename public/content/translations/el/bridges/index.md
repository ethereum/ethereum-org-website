---
title: Εισαγωγή στις γέφυρες κρυπτοαλυσίδων
description: Οι γέφυρες επιτρέπουν στους χρήστες να μεταφέρουν τα χρήματά τους μεταξύ διαφορετικών κρυπτοαλυσίδων
lang: el
---

# Γέφυρες κρυπτοαλυσίδων {#prerequisites}

_Το Web3 έχει εξελιχθεί σε ένα οικοσύστημα από L1 blockchains και L2 λύσεις κλιμάκωσης, το καθένα σχεδιασμένο με μοναδικές δυνατότητες και συμβιβασμούς. Καθώς αυξάνεται ο αριθμός πρωτοκόλλων των κρυπτοαλυσίδων, αυξάνεται η ζήτηση για μεταφορά περιουσιακών στοιχείων μεταξύ των αλυσίδων. Για να ικανοποιήσουμε αυτήν την απαίτηση, χρειαζόμαστε τις γέφυρες._

<Divider />

## Τι είναι οι γέφυρες {#what-are-bridges}

Οι γέφυρες κρυπτοαλυσίδων λειτουργούν ακριβώς όπως οι γέφυρες που γνωρίζουμε στον φυσικό κόσμο. Όπως μια φυσική γέφυρα συνδέει δύο φυσικές τοποθεσίες, μια γέφυρα κρυπτοαλυσίδας συνδέει δύο οικοσυστήματα κρυπτοαλυσίδων. **Οι γέφυρες διευκολύνουν την επικοινωνία μεταξύ κρυπτοαλυσίδων μέσω της μεταφοράς πληροφοριών και περιουσιακών στοιχείων.**

Ας δούμε ένα παράδειγμα:

Είσαστε από τις ΗΠΑ και σχεδιάζετε να ταξιδέψετε στην Ευρώπη. Έχετε δολάρια, αλλά χρειάζεστε ευρώ για τις αγορές σας. Για να μετατρέψετε τα δολάρια σας σε ευρώ, μπορείτε να χρησιμοποιήσετε ένα ανταλλακτήριο συναλλάγματος με μια μικρή χρέωση.

Αλλά, τι θα κάνετε εάν χρειάζεστε μια παρόμοια συναλλαγή και πρέπει να χρησιμοποιήσετε μια διαφορετική [κρυπτοαλυσίδα](/glossary/#blockchain); Ας υποθέσουμε ότι θέλετε να ανταλλάξετε [ETH](/glossary/#ether) από το κεντρικό δίκτυο του Ethereum με ETH στο [Arbitrum](https://arbitrum.io/). Όπως η ανταλλαγή νομισμάτων που κάναμε για τα ευρώ, χρειαζόμαστε έναν μηχανισμό για να μεταφέρουμε τα ETH μας από το Ethereum στο Arbitrum. Οι γέφυρες καθιστούν δυνατή μια τέτοια συναλλαγή. Σε αυτήν την περίπτωση, το [Arbitrum έχει μια γέφυρα](https://bridge.arbitrum.io/) που μπορεί να μεταφέρει ETH από το κεντρικό δίκτυο στο Arbitrum.

## Χρησιμότητα των γεφυρών {#why-do-we-need-bridges}

Όλες οι κρυπτοαλυσίδες έχουν περιορισμούς τους. Για να επεκταθεί το Ethereum και να συμβαδίζει με τη ζήτηση, απαιτήθηκαν ορισμένα [πακέτα αναβάθμισης](/glossary/#rollups). Εναλλακτικά, τα L1 όπως το Solana και το Avalanche έχουν σχεδιαστεί με διαφορετικό τρόπο για να επιτρέπουν υψηλότερη απόδοση αλλά με το κόστος της αποκέντρωσης.

Ωστόσο, όλες οι κρυπτοαλυσίδες αναπτύσσονται σε απομονωμένο περιβάλλον και έχουν διαφορετικούς κανόνες και μηχανισμούς [συναίνεσης](/glossary/#consensus). Αυτό σημαίνει ότι δεν μπορούν να επικοινωνήσουν άμεσα μεταξύ τους και τα κρυπτονομίσματα τους δεν μπορούν να μετακινηθούν ελεύθερα μεταξύ των κρυπτοαλυσίδων.

Οι γέφυρες υπάρχουν για να συνδέουν τις κρυπτοαλυσίδες, επιτρέποντας τη μεταφορά πληροφοριών και κρυπτονομισμάτων μεταξύ τους.

**Οι γέφυρες ενεργοποιούν**:

- Τις μεταφορές μεταξύ των αλυσίδων κρυπτονομισμάτων και πληροφοριών.
- [Εφαρμογές](/glossary/#dapp) για πρόσβαση στα δυνατά σημεία διαφόρων κρυπτοαλυσίδων, ενισχύοντας έτσι τις δυνατότητές τους (καθώς τα πρωτόκολλα έχουν πλέον περισσότερο χώρο σχεδιασμού για καινοτομία).
- Την πρόσβαση χρηστών σε νέες πλατφόρμες και να αξιοποιήσουν τα οφέλη διαφορετικών κρυπτοαλυσίδων.
- Τη συνεργασία των προγραμματιστών από διαφορετικά οικοσυστήματα blockchain για να δημιουργήσουν νέες πλατφόρμες για τους χρήστες.

[Πώς να μεταφέρετε ψηφιακά στοιχεία μέσω γέφυρας στο επίπεδο 2](/guides/how-to-use-a-bridge/)

<Divider />

## Περιπτώσεις χρήσης μιας γέφυρας {#bridge-use-cases}

Παρακάτω είναι μερικές περιπτώσεις όπου μπορείτε να χρησιμοποιήσετε μια γέφυρα:

### Χαμηλότερες χρεώσεις συναλλαγών {#transaction-fees}

Ας υποθέσουμε ότι έχετε ETH στο κεντρικό δίκτυο Ethereum, αλλά θέλετε φθηνότερες χρεώσεις συναλλαγών για να εξερευνήσετε διαφορετικές εφαρμογές. Με τη γεφύρωση των ETH σας από το κεντρικό δίκτυο σε ένα Ethereum L2 rollup, μπορείτε να απολαύσετε χαμηλότερες χρεώσεις συναλλαγών.

### Dapps σε άλλες κρυπτοαλυσίδες {#dapps-other-chains}

Εάν χρησιμοποιούσατε το Aave στο κεντρικό δίκτυο του Ethereum για να δανείσετε USDT, αλλά το επιτόκιο για δανεισμό USDT χρησιμοποιώντας το Aave στο Polygon είναι υψηλότερο.

### Εξερεύνηση οικοσυστημάτων blockchain {#explore-ecosystems}

Εάν έχετε ETH στο κεντρικό δίκτυο Ethereum και θέλετε να εξερευνήσετε ένα διαφορετικό L1 για να δοκιμάσετε τις dapp του. Μπορείτε να χρησιμοποιήσετε μια γέφυρα για να μεταφέρετε τα ETH σας από το κεντρικό δίκτυο Ethereum στο εναλλακτικό L1.

### Διαθέτετε εγγενή κρυπτονομίσματα {#own-native}

Ας υποθέσουμε ότι θέλετε να είστε κάτοχος Bitcoin (BTC), αλλά έχετε χρήματα μόνο στο κεντρικό δίκτυο Ethereum. Για να αποκτήσετε μέρος BTC στο Ethereum, μπορείτε να αγοράσετε Wrapped Bitcoin (WBTC). Ωστόσο, το WBTC είναι ένα εγγενές ψηφιακό στοιχείο [ERC-20](/glossary/#erc-20) στο δίκτυο Ethereum, πράγμα που σημαίνει ότι είναι μια έκδοση στο Ethereum του Bitcoin και όχι το αρχικό ψηφιακό στοιχείο στην κρυπτοαλυσίδα του Bitcoin. Για να κατέχετε το εγγενές BTC, θα πρέπει να γεφυρώσετε τα περιουσιακά σας στοιχεία από το Ethereum στο Bitcoin χρησιμοποιώντας μια γέφυρα. Αυτό θα γεφυρώσει το WBTC σας και θα το μετατρέψει σε εγγενές BTC. Εναλλακτικά, μπορεί να είστε κάτοχος BTC και να θέλετε να το χρησιμοποιήσετε σε πρωτόκολλα Ethereum [DeFi](/glossary/#defi). Αυτό θα απαιτούσε τη γεφύρωση με άλλο τρόπο, από το BTC στο WBTC, το οποίο στη συνέχεια μπορεί να χρησιμοποιηθεί ως περιουσιακό στοιχείο στο Ethereum.

<InfoBanner shouldCenter emoji=":bulb:">
  Μπορείτε επίσης να κάνετε όλα τα παραπάνω χρησιμοποιώντας ένα <a href="/get-eth/">κεντρικό ανταλλακτήριο</a>. Ωστόσο, εκτός εάν τα χρήματά σας βρίσκονται ήδη σε ανταλλακτήριο, αυτό θα περιλαμβάνει πολλά βήματα και πιθανότατα θα ήταν καλύτερα να χρησιμοποιήσετε μια γέφυρα.
</InfoBanner>

<Divider />

## Τύποι γεφυρών {#types-of-bridge}

Υπάρχουν πολλοί τύποι γεφυρών αλλά και ιδιαιτερότητες. Γενικά, οι γέφυρες χωρίζονται σε δύο κατηγορίες: τις αξιόπιστες και τις έμπιστες γέφυρες.

| Αξιόπιστες γέφυρες                                                                                                                                        | Έμπιστες γέφυρες                                                                                                                                             |
| --------------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------------ |
| Οι αξιόπιστες γέφυρες εξαρτώνται από μια κεντρική οντότητα ή σύστημα για τη λειτουργία τους.                                                              | Οι έμπιστες γέφυρες λειτουργούν χρησιμοποιώντας έξυπνα συμβόλαια και αλγόριθμους.                                                                            |
| Θεωρούνται αξιόπιστες όσον αφορά τη φύλαξη των κεφαλαίων και την ασφάλεια της γέφυρας. Οι χρήστες βασίζονται κυρίως στη φήμη του διαχειριστή της γέφυρας. | Είναι έμπιστες, δηλαδή η ασφάλεια της γέφυρας είναι ίδια με αυτή της κρυπτοαλυσίδας.                                                                         |
| Οι χρήστες πρέπει να παραδώσουν τον έλεγχο των κρυπτονομισμάτων τους.                                                                                     | Μέσω των [έξυπνων συμβολαίων](/glossary/#smart-contract), οι έμπιστες γέφυρες δίνουν στους χρήστες τη δυνατότητα να διατηρούν τον έλεγχο των κεφαλαίων τους. |

Με λίγα λόγια, μπορούμε να πούμε ότι οι αξιόπιστες γέφυρες έχουν ζητήματα εμπιστοσύνης, ενώ οι έμπιστες γέφυρες ελαχιστοποιούν την ανάγκη παροχής εμπιστοσύνης σε τρίτους και δε δημιουργούν νέες σχέσεις εμπιστοσύνης πέρα από αυτές των υποκείμενων τομέων. Δείτε πώς μπορούν να περιγραφούν αυτοί οι όροι:

- **Έμπιστες**: ισοδύναμη ασφάλεια με τους υποκείμενους τομείς. Όπως περιγράφηκε από τον [Arjun Bhuptani σε αυτό το άρθρο.](https://medium.com/connext/the-interoperability-trilemma-657c2cf69f17)
- **Θεωρητικά έμπιστη:** απομακρύνοντας την ασφάλεια των υποκείμενων τομέων προσθέτοντας εξωτερικούς επαληθευτές στο σύστημα, καθιστώντας το έτσι λιγότερο κρυπτοοικονομικά ασφαλές.

Για να κατανοήσουμε καλύτερα τις βασικές διαφορές μεταξύ των δύο προσεγγίσεων, ας εξετάσουμε ένα παράδειγμα:

Φανταστείτε ότι βρίσκεστε στο σημείο ελέγχου ασφαλείας του αεροδρομίου. Υπάρχουν δύο τύποι σημείων ελέγχου:

1. Χειροκίνητα σημεία ελέγχου: λειτουργούν από προσωπικό ασφαλείας που ελέγχουν χειροκίνητα όλα τα στοιχεία του εισιτηρίου και της ταυτότητάς σας πριν παραδώσουν την κάρτα επιβίβασης.
2. Αυτόματα σημεία ελέγχου: λειτουργούν από μηχάνημα όπου εισάγετε τα στοιχεία της πτήσης σας και λαμβάνετε την κάρτα επιβίβασης, εάν όλα είναι σωστά.

Τα χειροκίνητα σημεία ελέγχου είναι παρόμοια με ένα αξιόπιστο μοντέλο, καθώς εξαρτάται από ένα τρίτο μέρος, δηλαδή από τους υπαλλήλους, για τη λειτουργία του. Ως χρήστης, εμπιστεύεστε τους υπαλλήλους να λαμβάνουν τις σωστές αποφάσεις και να χρησιμοποιούν σωστά τα προσωπικά σας στοιχεία.

Το αυτόματο σημείο ελέγχου είναι παρόμοιο με ένα μοντέλο που δεν απαιτείται εμπιστοσύνη από τρίτο μέρος, καθώς δεν υπάρχει χειριστής και χρησιμοποιεί την τεχνολογία για τις λειτουργίες του. Οι χρήστες διατηρούν πάντα τον έλεγχο των δεδομένων τους και δε χρειάζεται να εμπιστεύονται τα προσωπικά τους στοιχεία σε τρίτους.

Πολλές λύσεις γεφύρωσης υιοθετούν μοντέλα μεταξύ αυτών των δύο εννοιών με διαφορετικό επίπεδο εμπιστοσύνης.

<Divider />

## Χρήση γέφυρας {#use-bridge}

Η χρήση γεφυρών σας επιτρέπει να μεταφέρετε τα κρυπτονομίσματά σας μεταξύ διαφορετικών κρυπτοαλυσίδων. Δείτε παρακάτω μερικές πηγές που θα σας βοηθήσουν στην εύρεση και χρήση γεφυρών:

- **[Σύνοψη των γεφυρών L2BEAT](https://l2beat.com/bridges/summary) & [ ανάλυση κινδύνου γεφυρών L2BEAT](https://l2beat.com/bridges/risk)**: Μια περιεκτική σύνοψη διαφόρων γεφυρών, συμπεριλαμβανομένων λεπτομερειών σχετικά με το μερίδιο αγοράς, τον τύπο της γέφυρας και τις αλυσίδες προορισμού. Το L2BEAT διαθέτει επίσης ανάλυση κινδύνου για γέφυρες, βοηθώντας τους χρήστες να λαμβάνουν τεκμηριωμένες αποφάσεις όταν επιλέγουν μια γέφυρα.
- **[Σύνοψη της γέφυρας DefiLlama](https://defillama.com/bridges/Ethereum)**: Σύνοψη των όγκων γεφυρών στα δίκτυα Ethereum.

<Divider />

## Κίνδυνοι χρήσης γεφυρών {#bridge-risk}

Οι γέφυρες βρίσκονται στα αρχικά στάδια ανάπτυξης. Είναι πιθανό ο βέλτιστος σχεδιασμός της γέφυρας να μην έχει ακόμη ανακαλυφθεί. Η αλληλεπίδραση με οποιονδήποτε τύπο γέφυρας ενέχει κινδύνους:

- **Κίνδυνος έξυπνου συμβολαίου:** ο κίνδυνος σφάλματος στον κώδικα που μπορεί να προκαλέσει απώλεια κεφαλαίων του χρήστη.
- **Κίνδυνος τεχνολογίας:** η αποτυχία λογισμικού, ο κώδικας σφαλμάτων, το ανθρώπινο σφάλμα, το ανεπιθύμητο περιεχόμενο και οι κακόβουλες επιθέσεις ενδέχεται να διαταράξουν τις λειτουργίες των χρηστών.

Επιπλέον, δεδομένου ότι οι αξιόπιστες γέφυρες προσθέτουν ζητήματα εμπιστοσύνης, ενέχουν πρόσθετους κινδύνους όπως:

- **Κίνδυνο λογοκρισίας —** οι διαχειριστές των γεφυρών μπορούν θεωρητικά να εμποδίσουν τους χρήστες να μεταφέρουν τα περιουσιακά τους στοιχεία χρησιμοποιώντας τη γέφυρα.
- **Κίνδυνος διαχείρισης —** οι διαχειριστές γεφυρών μπορούν να συνωμοτήσουν για να κλέψουν τα χρήματα των χρηστών.

Τα χρήματα του χρήστη κινδυνεύουν εάν:

- Υπάρχει σφάλμα στο έξυπνο συμβόλαιο.
- Ο χρήστης κάνει ένα λάθος.
- Η κρυπτοαλυσίδα έχει παραβιαστεί.
- Οι χειριστές της γέφυρας έχουν κακόβουλες προθέσεις σε μια αξιόπιστη γέφυρα.
- Η γέφυρα έχει παραβιαστεί.

Μια πρόσφατη παραβίαση ήταν στη γέφυρα Wormhole του Solana, [όπου κλάπηκαν 120 χιλιάδες WETH (325 εκατομμύρια δολάρια ΗΠΑ) κατά τη διάρκεια της παραβίασης](https://rekt.news/wormhole-rekt/). Πολλές από τις [κορυφαίες παραβιάσεις σε blockchain αφορούσαν γέφυρες](https://rekt.news/leaderboard/).

Οι γέφυρες είναι ζωτικής σημασίας για την ενσωμάτωση χρηστών στο Ethereum L2, ακόμη και για χρήστες που θέλουν να εξερευνήσουν διαφορετικά οικοσυστήματα. Ωστόσο, δεδομένων των κινδύνων που συνεπάγεται η αλληλεπίδραση με τις γέφυρες, οι χρήστες πρέπει να κατανοήσουν τις συναλλαγές που κάνουν με αυτές. Δείτε μερικές [στρατηγικές διασταυρούμενης ασφάλειας](https://blog.debridge.finance/10-strategies-for-cross-chain-security-8ed5f5879946).

<Divider />

## Περισσότερες πληροφορίες {#further-reading}

- [EIP-5164: Cross-Chain Execution](https://ethereum-magicians.org/t/eip-5164-cross-chain-execution/9658) _18 Ιουνίου 2022 - Brendan Asselstine_
- [L2Bridge Risk Framework](https://gov.l2beat.com/t/l2bridge-risk-framework/31) _05 Ιουλίου 2022 - Bartek Kiepuszewski_
- ["Why the future will be multi-chain, but it will not be cross-chain."](https://old.reddit.com/r/ethereum/comments/rwojtk/ama_we_are_the_efs_research_team_pt_7_07_january/hrngyk8/) _08 Ιανουαρίου 2022 - Vitalik Buterin_
