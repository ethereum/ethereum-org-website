---
title: Η Κύρια Αλυσίδα
description: Μάθετε για την Κύρια Αλυσίδα – την αναβάθμιση που εισήγαγε την απόδειξη συμμετοχής στο Ethereum.
lang: el
template: upgrade
image: /images/upgrades/core.png
alt:
summaryPoint1: Η Κύρια Αλυσίδα εισήγαγε την απόδειξη συμμετοχής στο οικοσύστημα του Ethereum.
summaryPoint2: Συγχωνεύθηκε με την αρχική αλυσίδα απόδειξης εργασίας του Ethereum τον Σεπτέμβριο του 2022.
summaryPoint3: Η Κύρια Αλυσίδα εισήγαγε τη λογική συναίνεσης και το πρωτόκολλο διασποράς μπλοκ (block gossip protocol) που πλέον κρατάει ασφαλές το Ethereum.
---

<UpgradeStatus isShipped dateKey="page-upgrades:page-upgrades-beacon-date">
  Η Κύρια Αλυσίδα (Beacon Chain) τέθηκε σε εφαρμογή την 1η Δεκεμβρίου 2020 και με τη Συγχώνευση στις 15 Σεπτεμβρίου 2022 επισημοποίησε την ανάδειξη της απόδειξης συμμετοχής ως μηχανισμού συναίνεσης του Ethereum.
</UpgradeStatus>

## Τι είναι η Κύρια Αλυσίδα; {#what-is-the-beacon-chain}

Η Κύρια Αλυσίδα (Beacon Chain) είναι το όνομα της αρχικής κρυπτοαλυσίδας με την απόδειξη συμμετοχής η οποία κυκλοφόρησε το 2020. Δημιουργήθηκε προκειμένου να διασφαλιστεί η αξιοπιστία και η βιωσιμότητα της λογικής συναίνεσης της απόδειξης συμμετοχής, πριν αυτή τεθεί σε λειτουργία στο Kεντρικό Δίκτυο του Ethereum. Επομένως, εκτελούνταν παράλληλα με την αρχική απόδειξη εργασίας του Ethereum. Η Κύρια Αλυσίδα ήταν μια κρυπτοαλυσίδα «άδειων» μπλοκ, αλλά με την απενεργοποίηση της απόδειξης εργασία και ενεργοποιώντας την απόδειξη συμμετοχής στο Ethereum, απαιτούσε να δώσει εντολή στην Κύρια Αλυσίδα να δεχτεί τα δεδομένα συναλλαγών από το λογισμικό πελάτη εκτέλεσης, να τα συγκεντρώσει σε μπλοκ και στη συνέχεια να τα οργανώσει σε μια κρυπτοαλυσίδα χρησιμοποιώντας ένα μηχανισμό συναίνεσης που βασίζεται στην απόδειξη συμμετοχής του μηχανισμού συναίνεσης. Ταυτόχρονα, οι αρχικές εφαρμογές πελάτη του Ethereum διέκοψαν την κρυπτόρυξη, τη διάδοση μπλοκ και τη λογική συναίνεσης, μεταβιβάζοντας όλες αυτές τις λειτουργίες στην Κύρια Αλυσίδα. Το γεγονός αυτό έγινε γνωστό ως [Η Συγχώνευση](/roadmap/merge/). Μόλις συνέβη Η Συγχώνευση, δεν υπήρχαν πλέον δύο κρυπτοαλυσίδες. Υπήρχε μόνο η απόδειξη συμμετοχής Ethereum, όπου απαιτεί πλέον δύο διαφορετικά λογισμικά πελάτη ανά κόμβο. Η Κύρια Αλυσίδα είναι τώρα το επίπεδο συναίνεσης, ένα ομότιμο δίκτυο πελατών συναίνεσης που χειρίζεται την ενημέρωση των μπλοκ και τη λογική συναίνεσης, ενώ οι αρχικοί πελάτες αποτελούν το επίπεδο εκτέλεσης, το οποίο είναι υπεύθυνο για την ενημέρωση, την εκτέλεση των συναλλαγών και τη διαχείριση της κατάστασης του Ethereum. Τα δύο επίπεδα μπορούν να επικοινωνούν μεταξύ τους χρησιμοποιώντας τη Μηχανή API.

## Τι ακριβώς κάνει η Κύρια Αλυσίδα; {#what-does-the-beacon-chain-do}

Κύρια Αλυσίδα ονομάστηκε το σύνολο λογαριασμών που διηύθυνε και συντόνιζε το δίκτυο συμμετεχόντων με [αποθηκευμένο κεφάλαιο](/staking/) του Ethereum, πριν αυτοί οι συμμετέχοντες αρχίσουν να επικυρώνουν πραγματικές συναλλαγές Ethereum. Δεν επεξεργάζεται συναλλαγές ή χειρίζεται έξυπνα συμβόλαια καθώς αυτό γίνεται στο επίπεδο εκτέλεσης. Η Κύρια Αλυσίδα είναι υπεύθυνη για πράγματα όπως τον χειρισμό των μπλοκ και την πιστοποίηση, την εκτέλεση των επιλεγμένων αναβαθμίσεων και τη διαχείριση ανταμοιβών και κυρώσεων. Διαβάστε περισσότερα στη σελίδα [αρχιτεκτονική κόμβου](/developers/docs/nodes-and-clients/node-architecture/#node-comparison).

## Αντίκτυπος της Κύριας Αλυσίδας {#beacon-chain-features}

### Εισαγωγή στην αποθήκευση νομισμάτων {#introducing-staking}

Η Κύρια Αλυσίδα έφερε στο Ethereum την [απόδειξη συμμετοχής](/developers/docs/consensus-mechanisms/pos/). Η διαδικασία αυτή διατηρεί το Ethereum ασφαλές και αποφέρει περισσότερα ETH στους επικυρωτές. Στην πράξη, η αποθήκευση κεφαλαίου έχει να κάνει με την αποθήκευση ETH προκειμένου να ενεργοποιηθεί το λογισμικό επικυρωτή. Ως συμμετέχων (staker), εκτελείται το λογισμικό που δημιουργεί και επικυρώνει νέα μπλοκ στην αλυσίδα.

Η αποθήκευση κεφαλαίου εξυπηρετεί έναν σκοπό παρόμοιο με αυτόν της [κρυπτόρυξης](/developers/docs/consensus-mechanisms/pow/mining/), αλλά διαφέρει σε πολλά επίπεδα. Η κρυπτόρυξη απαιτούσε μεγάλες, προκαταβολικές δαπάνες, όπως χρήση ισχυρών συστημάτων εξοπλισμού και κατανάλωση ενέργειας, γεγονός το οποίο οδηγούσε σε οικονομίες κλίμακας και ενίσχυση της κεντρικής διαχείρισης. Επιπλέον, η κρυπτόρυξη δε συνοδευόταν από καμία απαίτηση για δέσμευση περιουσιακών στοιχείων ως εγγύηση, περιορίζοντας έτσι την ικανότητα του πρωτοκόλλου να επιβάλλει κυρώσεις σε κακόβουλους παράγοντες έπειτα από κάποια επίθεση.

Η μετάβαση στην απόδειξη συμμετοχής έκανε το Ethereum πολύ πιο ασφαλές και αποκεντρωμένο συγκριτικά με την απόδειξη εργασίας. Όσοι περισσότεροι συμμετέχουν στο δίκτυο, τόσο πιο αποκεντρωμένο και ασφαλές ενάντια σε επιθέσεις γίνεται το Ethereum.

Η χρήση της απόδειξης συμμετοχής ως συναινετικός μηχανισμός είναι ένα θεμελιώδες στοιχείο για [το ασφαλές, φιλικό προς το περιβάλλον και επεκτάσιμο Ethereum που έχουμε τώρα](/roadmap/vision/).

<InfoBanner emoji=":money_bag:">
  Αν ενδιαφέρεστε να γίνετε επικυρωτής και να συμβάλετε στην ενίσχυση της ασφάλειας του Ethereum, <a href="/staking/">μάθετε περισσότερα για την αποθήκευση (staking)</a>.
</InfoBanner>

### Ρυθμίζοντας την τμηματοποίηση (sharding) {#setting-up-for-sharding}

Από τότε που η Κύρια Αλυσίδα συγχωνεύτηκε με το αρχικό κεντρικό δίκτυο Ethereum, η κοινότητα του Ethereum άρχισε να επιζητά την αναβάθμιση του δικτύου.

Η απόδειξη συμμετοχής έχει το πλεονέκτημα ότι διαθέτει ένα μητρώο με όλους τους εγκεκριμένους παραγωγούς μπλοκ ανά πάσα στιγμή, τον καθένα με τη συμμετοχή του σε ETH. Το μητρώο αυτό δημιουργεί τις προϋποθέσεις για τη δυνατότητα εφαρμογής της τακτικής «διαίρει και βασίλευε». Αυτό, όμως, επιτυγχάνεται με έναν αξιόπιστο διαχωρισμό συγκεκριμένων αρμοδιοτήτων δικτύου.

Η αρμοδιότητα αυτή έρχεται σε αντίθεση με την απόδειξη εργασίας, στην οποία οι κρυπτορύχοι δεν έχουν καμία υποχρέωση απέναντι στο δίκτυο. Θα μπορούσαν να σταματήσουν την κρυπτόρυξη και να προβούν στη μόνιμη απενεργοποίηση του λογισμικού του κόμβου τους σε μία στιγμή χωρίς καμία επίπτωση. Επιπλέον, δεν υπάρχει μητρώο γνωστών ατόμων που προτείνουν μπλοκ ούτε αξιόπιστος τρόπος διαχωρισμού των αρμοδιοτήτων δικτύου με ασφάλεια.

[Περισσότερα για την τμηματοποίηση](/roadmap/danksharding/)

## Σχέση μεταξύ των αναβαθμίσεων {#relationship-between-upgrades}

Οι αναβαθμίσεις του Ethereum είναι αλληλένδετες κατά κάποιον τρόπο. Ας ανακεφαλαιώσουμε λοιπόν πώς η Κύρια Αλυσίδα επηρεάζει τις άλλες αναβαθμίσεις.

### Κύρια Αλυσίδα και Συγχώνευση {#merge-and-beacon-chain}

Αρχικά, η Κύρια Αλυσίδα υπήρχε ανεξάρτητα από το Kεντρικό Δίκτυο Ethereum. Ωστόσο, συγχωνεύτηκαν το 2022.

<ButtonLink href="/roadmap/merge/">
  Η Συγχώνευση
</ButtonLink>

### Τομείς και Κύρια Αλυσίδα {#shards-and-beacon-chain}

Η τμηματοποίηση μπορεί να εισαχθεί με ασφάλεια στο οικοσύστημα του Ethereum μόνο με έναν μηχανισμό συναίνεσης της απόδειξης συμμετοχής. Η Κύρια Αλυσίδα εισήγαγε την αποθήκευση κεφαλαίου, η οποία «συγχωνεύτηκε» με το Κεντρικό Δίκτυο, ανοίγοντας τον δρόμο προς την τμηματοποίηση για την περαιτέρω κλιμάκωση του Ethereum.

<ButtonLink href="/roadmap/danksharding/">
  Αλυσίδες τομέα
</ButtonLink>

## Περισσότερες πληροφορίες

- [Περισσότερα για τις μελλοντικές αναβαθμίσεις του Ethereum](/roadmap/vision)
- [Περισσότερα για την αρχιτεκτονική κόμβου](/developers/docs/nodes-and-clients/node-architecture)
- [Περισσότερα για την απόδειξη συμμετοχής](/developers/docs/consensus-mechanisms/pos)
