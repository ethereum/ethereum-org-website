---
title: Βελτίωση της εμπειρίας χρήστη
description: Το Ethereum είναι ακόμα πολύπλοκο στη χρήση για τους περισσότερους ανθρώπους. Για να ενθαρρυνθεί η μαζική υιοθέτηση, το Ethereum πρέπει να μειώσει δραστικά τα εμπόδια εισόδου. Οι χρήστες πρέπει να απολαμβάνουν τα οφέλη της αποκεντρωμένης, χωρίς άδεια και ανθεκτικής στη λογοκρισία πρόσβασης στο Ethereum, αλλά πρέπει να είναι εξίσου ομαλή με τη χρήση μιας παραδοσιακής εφαρμογής web2.
lang: el
image: /images/roadmap/roadmap-ux.png
alt: "Οδικός χάρτης"
template: roadmap
---

**Η χρήση του Ethereum πρέπει να απλοποιηθεί** από τη διαχείριση [κλειδιών](/glossary/#key) και [πορτοφολιών](/glossary/#wallet) έως την εκτέλεση συναλλαγών. Για να διευκολυνθεί η μαζική υιοθέτηση, το Ethereum πρέπει να αυξήσει δραστικά την ευκολία χρήσης, επιτρέποντας στους χρήστες να βιώσουν την πρόσβαση χωρίς την ανάγκη άδειας και ανθεκτική στη λογοκρισία στο Ethereum με την απρόσκοπτη εμπειρία χρήσης των εφαρμογών [Web2](/glossary/#web2).

## Πέρα από τις φράσεις ασφαλείας {#no-more-seed-phrases}

Οι λογαριασμοί Ethereum προστατεύονται από ένα ζευγάρι κλειδιών που χρησιμοποιούνται για τον εντοπισμό λογαριασμών (δημόσιο κλειδί) και την υπογραφή μηνυμάτων (ιδιωτικό κλειδί). Ένα ιδιωτικό κλειδί είναι σαν ένας κύριος κωδικός πρόσβασης. Επιτρέπει την πλήρη πρόσβαση σε έναν λογαριασμό Ethereum. Αυτός είναι ένας διαφορετικός τρόπος λειτουργίας για άτομα που είναι πιο εξοικειωμένα με τράπεζες και εφαρμογές Web2 που διαχειρίζονται λογαριασμούς για λογαριασμό του χρήστη. Για να επιτύχει το Ethereum μαζική υιοθέτηση χωρίς να βασίζεται σε κεντρικές υπηρεσίες, πρέπει να υπάρχει ένας απλός, απρόσκοπτος τρόπος για έναν χρήστη να αναλάβει την επιμέλεια των περιουσιακών του στοιχείων και να διατηρήσει τον έλεγχο των δεδομένων του χωρίς να χρειάζεται να κατανοήσει την κρυπτογράφηση δημόσιου-ιδιωτικού κλειδιού και τη διαχείριση κλειδιών.

Η λύση σε αυτό είναι η χρήση πορτοφολιών [έξυπνων συμβολαίων](/glossary/#smart-contract) για αλληλεπίδραση με το Ethereum. Τα πορτοφόλια έξυπνων συμβολαίων δημιουργούν τρόπους για την προστασία των λογαριασμών σε περίπτωση απώλειας ή κλοπής των κλειδιών, ευκαιρίες για καλύτερο εντοπισμό και άμυνα κατά της απάτης και επιτρέπουν στα πορτοφόλια να αποκτούν νέες λειτουργίες. Παρόλο που τα πορτοφόλια έξυπνων συμβολαίων υπάρχουν σήμερα, είναι δύσχρηστα στην κατασκευή τους επειδή το πρωτόκολλο Ethereum πρέπει να τα υποστηρίξει καλύτερα. Αυτή η πρόσθετη υποστήριξη είναι γνωστή ως account abstraction.

<ButtonLink variant="outline-color" href="/roadmap/account-abstraction/">Περισσότερα για το account abstraction</ButtonLink>

## Κόμβοι για όλους

Οι χρήστες που εκτελούν [κόμβους](/glossary/#node) δε χρειάζεται να εμπιστεύονται τρίτους για την παροχή δεδομένων και μπορούν να αλληλεπιδράσουν γρήγορα, ιδιωτικά και χωρίς άδεια με το [blockchain](/glossary/#blockchain) Ethereum. Ωστόσο, η εκτέλεση ενός κόμβου αυτή τη στιγμή απαιτεί τεχνικές γνώσεις και σημαντικό αποθηκευτικό χώρο στο δίσκο, πράγμα που σημαίνει ότι πολλοί άνθρωποι πρέπει να εμπιστευτούν τρίτες υπηρεσίες.

Υπάρχουν αρκετές αναβαθμίσεις που θα κάνουν την εκτέλεση των κόμβων πολύ πιο εύκολη και με πολύ λιγότερους πόρους. Ο τρόπος αποθήκευσης των δεδομένων θα αλλάξει ώστε να χρησιμοποιεί μια πιο αποδοτική δομή χώρου γνωστή ως **Δομή Verkle (Verkle Tree)**. Επίσης, με την [αποεξάρτηση κατάστασης (statelessness)](/roadmap/statelessness) ή τη [λήξη δεδομένων (data expiry)](/roadmap/statelessness/#data-expiry), οι κόμβοι Ethereum δε θα χρειάζεται να αποθηκεύουν ένα αντίγραφο ολόκληρων των δεδομένων κατάστασης του Ethereum, μειώνοντας δραστικά τις απαιτήσεις αποθηκευτικού χώρου στον σκληρό δίσκο. Οι [ελαφροί κόμβοι (light nodes)](/developers/docs/nodes-and-clients/light-clients/) θα προσφέρουν πολλά από τα οφέλη της εκτέλεσης ενός πλήρους κόμβου, αλλά μπορούν να εκτελεστούν εύκολα σε κινητά τηλέφωνα ή μέσα σε απλές εφαρμογές προγραμμάτων περιήγησης.

<ButtonLink variant="outline-color" href="/roadmap/verkle-trees/">Διαβάστε περισσότερα για τη Δομή Verkle</ButtonLink>

Με αυτές τις αναβαθμίσεις, τα εμπόδια για την εκτέλεση ενός κόμβου μειώνονται ουσιαστικά στο μηδέν. Οι χρήστες θα επωφεληθούν από την ασφαλή, χωρίς την ανάγκη άδειας πρόσβασης στο Ethereum και χωρίς να χρειάζεται να θυσιάσουν σημαντικό αποθηκευτικό χώρο στο δίσκο ή επεξεργαστή στον υπολογιστή ή το κινητό τους τηλέφωνο και δε θα χρειαστεί να βασίζονται σε τρίτους για δεδομένα ή πρόσβαση στο δίκτυο όταν χρησιμοποιούν εφαρμογές.

## Τρέχουσα πρόοδος {#current-progress}

Τα πορτοφόλια έξυπνων συμβολαίων είναι ήδη διαθέσιμα, αλλά απαιτούνται περισσότερες αναβαθμίσεις για να γίνουν όσο το δυνατόν πιο αποκεντρωμένα και χωρίς την ανάγκη χρήσης άδειας. Το EIP-4337 είναι μια ώριμη πρόταση που δεν απαιτεί καμία αλλαγή στο πρωτόκολλο του Ethereum. Το κύριο έξυπνο συμβόλαιο που απαιτείται για το EIP-4337 **αναπτύχθηκε τον Μάρτιο του 2023**.

**Η πλήρης αποεξάρτηση κατάστασης (statelessness)** βρίσκεται ακόμα στο στάδιο της έρευνας και απέχει πιθανώς αρκετά χρόνια από την εφαρμογή της. Υπάρχουν όμως διάφορα ορόσημα στον δρόμο προς την πλήρη αποεξάρτηση, συμπεριλαμβανομένης της λήξης δεδομένων (data expiry), που μπορεί να εφαρμοστούν νωρίτερα. Άλλα στοιχεία του οδικού χάρτη, όπως η [Δομή Verkle](/roadmap/verkle-trees/) και ο [διαχωρισμός Proposer-builder](/roadmap/pbs/), πρέπει πρώτα να ολοκληρωθούν.

Τα δοκιμαστικά δίκτυα Verkle Tree είναι ήδη σε λειτουργία και η επόμενη φάση είναι η εκτέλεση εφαρμογών πελάτη που υποστηρίζουν τα Verkle Tree σε ιδιωτικά και στη συνέχεια σε δημόσια δίκτυα δοκιμών. Μπορείτε να βοηθήσετε στην επιτάχυνση της προόδου αναπτύσσοντας συμβάσεις στα δοκιμαστικά δίκτυα ή εκτελώντας εφαρμογές πελάτη σε δίκτυα δοκιμών.
