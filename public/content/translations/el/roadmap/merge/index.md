---
title: Η Συγχώνευση
description: Μάθετε για τη «Συγχώνευση» - όταν το κεντρικό δίκτυο του Ethereum υιοθέτησε την απόδειξη συμμετοχής.
lang: el
template: upgrade
image: /images/upgrades/merge.png
alt:
summaryPoint1: Το κεντρικό δίκτυο του Ethereum χρησιμοποιεί την απόδειξη συμμετοχής, αλλά δεν ήταν πάντοτε έτσι.
summaryPoint2: Η αναβάθμιση από τον αρχικό μηχανισμό της απόδειξης εργασίας στην απόδειξη συμμετοχής ονομάστηκε «Η Συγχώνευση».
summaryPoint3: Η Συγχώνευση αναφέρεται στο αρχικό κεντρικό δίκτυο του Ethereum που «συγχωνεύθηκε» με μια ξεχωριστή κρυπτοαλυσίδα με απόδειξη συμμετοχής, ονόματι Κύρια Αλυσίδα και πλέον υφίσταται ως μία κρυπτοαλυσίδα.
summaryPoint4: Η συγχώνευση μείωσε την κατανάλωση ενέργειας του Ethereum κατά ~99,95%.
---

<UpgradeStatus isShipped dateKey="page-upgrades:page-upgrades-beacon-date">
  Η Συγχώνευση πραγματοποιήθηκε στις 15 Σεπτεμβρίου 2022. Με αυτήν ολοκληρώθηκε η μετάβαση του Ethereum στη συναίνεση μέσω της απόδειξης συμμετοχής, καταργώντας και επισήμως την απόδειξη εργασίας και μειώνοντας την κατανάλωση ενέργειας κατά ~99,95%.
</UpgradeStatus>

## Τι ήταν η Συγχώνευση; {#what-is-the-merge}

Η Συγχώνευση ήταν η συνένωση του αρχικού επιπέδου εκτέλεσης του Ethereum (του Κεντρικού Δικτύου που υπάρχει από τη στιγμή της [γένεσης](/history/#frontier)) με το νέο επίπεδο συναίνεσης της απόδειξης συμμετοχής, την Κύρια Αλυσίδα (Beacon Chain). Αυτή η συνένωση είχε ως αποτέλεσμα να εξαλειφθεί η ανάγκη για ενεργοβόρα εξόρυξη και, αντ' αυτού, έκανε δυνατή η εξασφάλιση του δικτύου με τη χρήση αποθηκευμένων ETH. Ήταν ένα πραγματικά συναρπαστικό βήμα προς την υλοποίηση του οράματος του Ethereum: μεγαλύτερη επεκτασιμότητα, ασφάλεια και βιωσιμότητα.

<MergeInfographic />

Αρχικά, η [Κύρια Αλυσίδα](/roadmap/beacon-chain/) κυκλοφόρησε χωριστά από το [Κεντρικό Δίκτυο](/glossary/#mainnet). Το Κεντρικό Δίκτυο του Ethereum, με όλους του τους λογαριασμούς, τα υπόλοιπα κεφαλαίου, τα έξυπνα συμβόλαια και την κατάσταση της κρυπτοαλυσίδας, εξακολουθούσε να ασφαλίζεται από τη λεγόμενη [απόδειξη εργασίας](/developers/docs/consensus-mechanisms/pow/), ακόμη και όταν η Κύρια Αλυσίδα εκτελούνταν παράλληλα χρησιμοποιώντας την [απόδειξη συμμετοχής](/developers/docs/consensus-mechanisms/pos/). Η Συγχώνευση ολοκληρώθηκε όταν αυτά τα δύο συστήματα τελικά ενώθηκαν και η απόδειξη εργασίας αντικαταστάθηκε οριστικά από την απόδειξη συμμετοχής.

Φανταστείτε το Ethereum ως ένα διαστημόπλοιο που εκτοξεύτηκε προτού να είναι εντελώς έτοιμο για ένα διαστρικό ταξίδι. Με την Κύρια Αλυσίδα, η κοινότητα κατασκεύασε νέο κινητήρα και πιο ανθεκτική άτρακτο. Μετά την εκτέλεση σημαντικών δοκιμών, ήρθε η στιγμή να αντικατασταθεί ο παλιός κινητήρας από τον νέο, όσο το διαστημόπλοιο βρισκόταν στον αέρα και εν λειτουργία. Έτσι, ο νέος, αποδοτικότερος κινητήρας συγχωνεύτηκε με το υπάρχον διαστημικό σκάφος, δίνοντάς του τη δυνατότητα να ταξιδεύει πολλά έτη φωτός μακριά ώστε να κατακτήσει το σύμπαν.

## Συγχώνευση με το Κεντρικό Δίκτυο {#merging-with-mainnet}

Η απόδειξη εργασίας εξασφάλιζε την ασφάλεια του Κεντρικού Δικτύου του Ethereum από τη γένεση του έως και τη Συγχώνευση. Αυτή επέτρεψε στην αλυσίδα συστοιχιών του Ethereum όπως την έχουμε συνηθίσει να δει το φως της μέρας τον Ιούλιο του 2015 μαζί με όλα τα γνώριμα χαρακτηριστικά της: συναλλαγές, έξυπνα συμβόλαια, λογαριασμοί κ.λπ.

Καθ’ όλη την πορεία του Ethereum, οι προγραμματιστές προετοιμάζονταν για μια ενδεχόμενη μετάβαση από την απόδειξη εργασίας στην απόδειξη συμμετοχής. Την 1η Δεκεμβρίου 2020, η Κύρια Αλυσίδα (Beacon Chain) δημιουργήθηκε ως ξεχωριστή κρυπτοαλυσίδα από το Κεντρικό Δίκτυο και εκτελούνταν παράλληλα.

Στην αρχή, η Κύρια Αλυσίδα δεν επεξεργαζόταν συναλλαγές του Κεντρικού Δικτύου. Αντιθέτως, η συναίνεση επιτυγχανόταν στη δική της κατάσταση μέσω της συμφωνίας για τους ενεργούς επικυρωτές και τα υπόλοιπα των λογαριασμών τους. Έπειτα από εκτεταμένες δοκιμές, ήρθε η στιγμή να επιτευχθεί συναίνεση στην Κύρια Αλυσίδα με πραγματικά δεδομένα. Μετά τη Συγχώνευση, η Κύρια Αλυσίδα έγινε η μηχανή συναίνεσης για όλα τα δεδομένα δικτύου, συμπεριλαμβανομένων των συναλλαγών επιπέδου εκτέλεσης και των υπολοίπων λογαριασμού.

Η Συγχώνευση συμβόλιζε την επίσημη μετάβαση στη χρήση της Κύριας Αλυσίδας ως μηχανής παραγωγής μπλοκ. Η εξόρυξη έπαψε να αποτελεί το μέσο παραγωγής έγκυρων μπλοκ. Αυτόν τον ρόλο έχουν αναλάβει πια οι επικυρωτές απόδειξης συμμετοχής. Είναι υπεύθυνοι για την επεξεργασία της εγκυρότητας όλων των συναλλαγών και για να προτείνουν μπλοκ.

Δεν χάθηκε κανένα ιστορικό κατά τη Συγχώνευση. Με τη συγχώνευσή του με την Κύρια Αλυσίδα, το Κεντρικό Δίκτυο συγχώνευσε και ολόκληρο το ιστορικό συναλλαγών του Ethereum.

<InfoBanner>
Αυτή η μετάβαση στην απόδειξη συμμετοχής άλλαξε τον τρόπο με τον οποίο εκδίδονται τα ether. Μάθετε περισσότερα για <a href="/roadmap/merge/issuance/">την έκδοση ether πριν και μετά τη Συγχώνευση</a>.
</InfoBanner>

### Χρήστες και κάτοχοι {#users-holders}

**Η Συγχώνευση δεν άλλαξε τίποτα για τους κατόχους/χρήστες.**

_Αυτό αξίζει να επαναληφθεί_: Ως χρήστης ή κάτοχος ETH ή οποιουδήποτε άλλου ψηφιακού στοιχείου στο Ethereum, καθώς και ως συμμετέχων (staker) που δεν διαχειρίζεται κόμβους, **δεν χρειάζεται να κάνετε τίποτα με τα κεφάλαια ή το πορτοφόλι σας προκειμένου να προετοιμαστείτε για τη Συγχώνευση.** Το ETH παραμένει ETH. Δεν υπάρχει «παλιό ETH»/«νέο ETH» ή «ETH1»/«ETH2», ενώ και τα πορτοφόλια μετά τη Συγχώνευση λειτουργούν ακριβώς με τον ίδιο τρόπο όπως πριν. Όποιος σας λέει κάτι διαφορετικό, πιθανότατα προσπαθεί να σας εξαπατήσει.

Παρά την απόσυρση της απόδειξης εργασίας, το ιστορικό του Ethereum στο σύνολό του, από τη στιγμή της γένεσής του και έπειτα, παρέμεινε άθικτο και αμετάβλητο από τη μετάβαση στην απόδειξη συμμετοχής. Ακόμα και μετά τη Συγχώνευση εξακολουθείτε να έχετε πρόσβαση σε οποιαδήποτε κεφάλαια κατείχατε στο πορτοφόλι σας πριν από αυτή. **Δεν απαιτείται καμία ενέργεια αναβάθμισης εκ μέρους σας.**

[Περισσότερα για την ασφάλεια στο Ethereum](/security/#eth2-token-scam)

### Διαχειριστές κόμβων και προγραμματιστές dapp {#node-operators-dapp-developers}

<ExpandableCard
title="Χειριστές κόμβων αποθήκευσης και πάροχοι"
contentPreview="If you are a staker running your own node setup or a node infrastructure provider, there are a few things you need to be aware of after The Merge."
id="staking-node-operators">

Οι κύριες απαιτούμενες ενέργειες περιλαμβάνουν τα εξής:

1. Εκτέλεση τόσο ενός προγράμματος συναίνεσης όσο και ενός προγράμματος εκτέλεσης. Τα τελικά σημεία τρίτων που χρησιμοποιούνται για τη λήψη δεδομένων εκτέλεσης δε λειτουργούν από τότε που έγινε η Συγχώνευση.
2. Επαλήθευση της ταυτότητας τόσο των προγραμμάτων εκτέλεσης όσο και των προγραμμάτων συναίνεσης με ένα κοινόχρηστο μυστικό JWT, ώστε να μπορούν να επικοινωνούν με ασφάλεια.
3. Ορισμός διεύθυνσης «αποδέκτη τελών» για να λαμβάνετε τα φιλοδωρήματα τελών συναλλαγής / μέγιστης αξίας εξόρυξης (MEV) που έχετε κερδίσει.

Αν δεν ολοκληρώσετε τις παραπάνω δύο πρώτες ενέργειες, ο κόμβος σας θα εμφανίζεται ως «εκτός σύνδεσης» (offline) έως ότου συγχρονίσετε και επαληθεύσετε και τα δύο επίπεδα.

Αν δεν ορίσετε «αποδέκτη τελών», ο επικυρωτής σας θα εξακολουθεί να συμπεριφέρεται ως συνήθως, αλλά θα χάσετε φιλοδωρήματα από άκαυστα τέλη και οποιαδήποτε μέγιστη αξία εξόρυξης κερδίσατε σε μπλοκ που προτείνει ο επικυρωτής σας.
</ExpandableCard>

<ExpandableCard
title="Χειριστές μη επικυρωτικών κόμβων και πάροχοι υποδομών"
contentPreview="If you're operating a non-validating Ethereum node, the most significant change that came with The Merge was the requirement to run clients for BOTH the execution layer AND the consensus layer."
id="node-operators">

Μέχρι τη Συγχώνευση, αρκούσε ένα πρόγραμμα εκτέλεσης (όπως τα Geth, Erigon, Besu ή Nethermind) για να λάβει, να επικυρώσει καταλλήλως και να διαδώσει τα μπλοκ που διασπείρονται από το δίκτυο. _Μετά τη Συγχώνευση_, η εγκυρότητα των συναλλαγών που περιέχονται σε ένα ωφέλιμο φορτίο εκτέλεσης εξαρτάται επίσης από την εγκυρότητα του «μπλοκ συναίνεσης» στο οποίο εμπεριέχεται.

Κατά συνέπεια, ένας πλήρης κόμβος Ethereum πλέον απαιτεί τόσο ένα πρόγραμμα εκτέλεσης όσο και ένα πρόγραμμα συναίνεσης. Αυτά τα δύο προγράμματα δουλεύουν μαζί, χρησιμοποιώντας μια νέα Μηχανή API. Η μηχανή API απαιτεί την επαλήθευση ταυτότητας με τη χρήση μυστικού JWT, το οποίο παρέχεται και στα δύο προγράμματα και επιτρέπει ασφαλή επικοινωνία.

Οι κύριες απαιτούμενες ενέργειες περιλαμβάνουν τα εξής:

- Εγκατάσταση προγράμματος συναίνεσης επιπλέον του προγράμματος εκτέλεσης
- Επαλήθευση ταυτότητας των προγραμμάτων εκτέλεσης και συναίνεσης με κοινόχρηστο μυστικό JWT για την ασφαλή μεταξύ τους επικοινωνία.

Αν δεν ολοκληρώσετε τις παραπάνω ενέργειες, ο κόμβος σας θα εμφανίζεται ως «εκτός σύνδεσης» (offline) έως ότου συγχρονίσετε και επαληθεύσετε και τα δύο επίπεδα.

</ExpandableCard>

<ExpandableCard
title="Προγραμματιστές Dapp και Έξυπνων συμβολαίων"
contentPreview="The Merge was designed to have minimal impact on smart contract and dapp developers."
id="developers">

Η Συγχώνευση πρόσθεσε αλλαγές στη συναίνεση, η οποία περιλαμβάνει επίσης αλλαγές που σχετίζονται με:<

<ul>
  <li>δομή μπλοκ</li>
  <li>θέση/ χρόνος μπλοκ</li>
  <li>αλλαγές opcode</li>
  <li>τυχαίες πηγές επί της αλυσίδας</li>
  <li>έννοιες <em>safe head</em> και <em>finalized blocks</em></li>
</ul>

Για περισσότερες πληροφορίες, δείτε αυτήν την ανάρτηση ιστολογίου από τον Tim Beiko σχετικά με <a href="https://blog.ethereum.org/2021/11/29/how-the-merge-impacts-app-layer/">Πώς η Συγχώνευση Επηρεάζει το Επίπεδο Εφαρμογής του Ethereum</a>.

</ExpandableCard>

## Συγχώνευση και κατανάλωση ενέργειας {#merge-and-energy}

Η Συγχώνευση σηματοδότησε το τέλος της απόδειξης εργασίας για το Ethereum και έδωσε το έναυσμα για την εποχή ενός πιο βιώσιμου και φιλικού προς το περιβάλλον Ethereum. Η κατανάλωση ενέργειας του Ethereum εκτιμάται ότι μειώθηκε κατά 99,95%, καθιστώντας το Ethereum ένα οικολογικό blockchain. Μάθετε περισσότερα για την [κατανάλωση ενέργειας του Ethereum](/energy-consumption/).

## Συγχώνευση και κλιμάκωση {#merge-and-scaling}

Η Συγχώνευση προετοίμασε επίσης το έδαφος για περαιτέρω αναβαθμίσεις κλιμάκωσης που δεν ήταν δυνατές στο πλαίσιο της απόδειξης εργασίας, φέρνοντας το Ethereum ένα βήμα πιο κοντά στην επίτευξη της πλήρους κλίμακας, της ασφάλειας και της βιωσιμότητας που περιγράφονται στο [όραμα για το Ethereum](/roadmap/vision/).

## Εσφαλμένες αντιλήψεις σχετικά με τη Συγχώνευση {#misconceptions}

<ExpandableCard
title="Εσφαλμένη αντίληψη: &quot;Η εκτέλεση ενός κόμβου απαιτεί την αποθήκευση 32 ETH.&quot;"
contentPreview="False. Anyone is free to sync their own self-verified copy of Ethereum (i.e. run a node). No ETH is required—not before The Merge, not after The Merge, not ever.">

Υπάρχουν δύο τύποι κόμβων Ethereum: οι κόμβοι που μπορούν να προτείνουν μπλοκ και οι κόμβοι που δεν μπορούν να προτείνουν.

Οι κόμβοι που προτείνουν μπλοκ αποτελούν μόνο έναν μικρό αριθμό επί των συνολικών κόμβων στο Ethereum. Η κατηγορία αυτή περιλαμβάνει κόμβους εξόρυξης στο πλαίσιο της απόδειξης εργασίας (PoW) και κόμβους επικυρωτών στο πλαίσιο της απόδειξης συμμετοχής (PoS). Η κατηγορία αυτή απαιτεί τη δέσμευση οικονομικών πόρων (όπως ισχύς κατακερματισμού της GPU στην απόδειξη εργασίας ή αποθηκευμένα ETH στην απόδειξη συμμετοχής) με αντάλλαγμα την ικανότητα να προτείνουν περιστασιακά το επόμενο μπλοκ και να κερδίζουν ανταμοιβές πρωτοκόλλου.

Από τους υπόλοιπους κόμβους του δικτύου (δηλαδή από την πλειοψηφία) δεν απαιτείται η δέσμευση οικονομικών πόρων, πέρα από έναν κοινό υπολογιστή με 1-2 TB διαθέσιμου αποθηκευτικού χώρου και μια σύνδεση στο διαδίκτυο. Οι κόμβοι αυτοί δεν προτείνουν μπλοκ, αλλά και πάλι εξυπηρετούν έναν ρόλο καίριας σημασίας για την ασφάλεια του συστηματος, καθώς θέτουν αυτούς που προτείνουν μπλοκ προ των ευθυνών τους, με το να αφουγκράζονται τη δημιουργία νέων μπλοκ και να επαληθεύουν την εγκυρότητά τους κατά την άφιξή τους σύμφωνα με τους κανόνες του δικτύου για τη συναίνεση. Αν το μπλοκ είναι έγκυρο, ο κόμβος συνεχίζει να το διαδίδει μέσω του δικτύου. Αν το μπλοκ δεν είναι έγκυρο για οποιονδήποτε λόγο, το λογισμικό του κόμβου θα το παραβλέψει ως μη έγκυρο και θα σταματήσει τη διάδοσή του.

Ο καθένας μπορεί να εκτελέσει ένα κόμβο που δεν παράγει μπλοκ στο πλαίσιο οποιουδήποτε εκ των δύο μηχανισμών συναίνεσης (απόδειξη εργασίας ή απόδειξη συμμετοχής). <em>Συνιστάται</em> σε όλους τους χρήστες, εφόσον διαθέτουν τα μέσα. Η εκτέλεση ενός κόμβου είναι εξαιρετικά πολύτιμη για το Ethereum και προσφέρει πρόσθετα οφέλη σε οποιονδήποτε τον εκτελεί, όπως βελτιωμένη ασφάλεια, απόρρητο και ανθεκτικότητα στη λογοκρισία.

Η ικανότητα που διαθέτει ο καθένας να εκτελεί τον δικό του κόμβο είναι <em>απολύτως απαραίτητη</em> ώστε να διατηρείται το δίκτυο του Ethereum αποκεντρωμένο.

<a href="/run-a-node/">Περισσότερα για την εκτέλεση του κόμβου σας</a>

</ExpandableCard>

<ExpandableCard
title="Εσφαλμένη αντίληψη: &quot;Η Συγχώνευση δεν κατάφερε να μειώσει τα τέλη καυσίμου.&quot;"
contentPreview="False. The Merge was a change of consensus mechanism, not an expansion of network capacity, and was never intended to lower gas fees.">

Τα τέλη καυσίμου αποτελούν προϊόν της ζήτησης του δικτύου που σχετίζεται με τη δυναμικότητα του δικτύου. Η Συγχώνευση κατάργησε τη χρήση της απόδειξης εργασίας, μέσω της μετάβασης στην απόδειξη συμμετοχής για τη συναίνεση, αλλά δεν άλλαξε σε σημαντικό βαθμό τυχόν παραμέτρους που επηρεάζουν άμεσα τη λειτουργική ικανότητα ή την απόδοση του δικτύου.

Με έναν <a href="https://ethereum-magicians.org/t/a-rollup-centric-ethereum-roadmap/4698">οδικό χάρτη προσανατολισμένο στις συγχωνεύσεις των πακέτων ενημέρωσης</a>, οι προσπάθειες επικεντρώνονται στην κλιμάκωση της δραστηριότητας των χρηστών στο <a href="/layer-2/">επίπεδο 2</a>, ενώ το επίπεδο 1 του Kεντρικού Δικτύου αναδεικνύεται σε ένα ασφαλές αποκεντρωμένο επίπεδο διακανονισμού, βελτιστοποιημένο για την αποθήκευση δεδομένων των πακέτων ενημέρωσης, ώστε να βοηθά να καταστούν οι συναλλαγές rollup εκθετικά φθηνότερες. Η μετάβαση στην απόδειξη συμμετοχής αποτελεί κρίσιμο πρόδρομο για την πραγματοποίηση αυτής της κλιμάκωσης. <a href="/developers/docs/gas/">Περισσότερα για τις κρατήσεις και τα τέλη</a>

</ExpandableCard>

<ExpandableCard
title="Εσφαλμένη αντίληψη: &quot;Η Συγχώνευση επιτάχυνε σε μεγάλο βαθμό τις συναλλαγές.&quot;"
contentPreview="False. Though some slight changes exist, transaction speed is mostly the same on layer 1 now as it was before The Merge.">
Η «ταχύτητα» μιας συναλλαγής μπορεί να μετρηθεί με ορισμένους τρόπους, όπως, μεταξύ άλλων, βάσει του χρόνου που μεσολαβεί για τη συμπερίληψη σε μπλοκ και του χρόνου ολοκλήρωσης. Και τα δύο αλλάζουν ελαφρώς, αλλά όχι τόσο ώστε να το προσέξουν οι χρήστες.

Στην απόδειξη εργασίας, ο στόχος ανέκαθεν ήταν να υπάρχει ένα νέο μπλοκ κάθε ~13,3 δευτερόλεπτα. Με την απόδειξη συμμετοχής, τα χρονικά κενά προκύπτουν ακριβώς ανά 12 δευτερόλεπτα, καθένα από τα οποία αποτελεί μια ευκαιρία για τον επικυρωτή να εκδώσει ένα μπλοκ. Τα περισσότερα χρονικά κενά έχουν μπλοκ, αλλά αυτό δεν συμβαίνει απαραίτητα με όλα (π.χ. όταν ένας επικυρωτής βρίσκεται εκτός σύνδεσης). Στην απόδειξη συμμετοχής, τα μπλοκ παράγονται κατά ~10% πιο συχνά απ' ό,τι στην απόδειξη εργασίας. Πρόκειται για αμελητέα αλλαγή και πιθανόν να μην την παρατηρήσουν οι χρήστες.

Η απόδειξη συμμετοχής εισήγαγε την έννοια της οριστικοποίησης της συναλλαγής, η οποία δεν υπήρχε προηγουμένως. Στην απόδειξη εργασίας, η δυσκολία της δυνατότητας αναίρεσης ενός μπλοκ αυξάνεται εκθετικά με κάθε περαστικό μπλοκ που εξορύσσεται πάνω από μια συναλλαγή, αλλά δεν φτάνει ποτέ ακριβώς το μηδέν. Με την απόδειξη συμμετοχής, τα μπλοκ ομαδοποιούνται σε εποχές (χρονικά διαστήματα 6,4 λεπτών που περιλαμβάνουν 32 ευκαιρίες για μπλοκ) στις οποίες ψηφίζουν οι επικυρωτές. Όταν τελειώνει μια εποχή, οι επικυρωτές ψηφίζουν αν η εποχή πρέπει να θεωρηθεί «αιτιολογημένη». Αν οι επικυρωτές συμφωνήσουν να αιτιολογήσουν την εποχή, αυτή οριστικοποιείται στην επόμενη εποχή. Η αναίρεση οριστικοποιημένων συναλλαγών δεν είναι βιώσιμη οικονομικά, καθώς θα απαιτούσε τη λήψη και την κατανάλωση περισσότερου του ενός τρίτου των συνολικών αποθηκευμένων ETH.

</ExpandableCard>

<ExpandableCard
title="Εσφαλμένη αντίληψη: &quot;Η Συγχώνευση έδωσε τη δυνατότητα για αναλήψεις από αποθήκευση κεφαλαίου.&quot;"
contentPreview="False, but staking withdrawals have since been enabled via the Shanghai/Capella upgrade.">

Αρχικά μετά τη «Συγχώνευση», οι χρήστες με αποθηκευμένο κεφάλαιο μπορούσαν να έχουν πρόσβαση μόνο σε μικρές χρεώσεις και MEV που κερδίζονταν ως αποτέλεσμα προτάσεων μπλοκ. Αυτές οι ανταμοιβές πιστώνονται σε έναν λογαριασμό χωρίς αποθηκευμένο κεφάλαιο που ελέγχεται από τον επικυρωτή (γνωστός ως <em>παραλήπτης χρέωσης</em>) και είναι άμεσα διαθέσιμα. Αυτές οι ανταμοιβές είναι ξεχωριστές από τις ανταμοιβές πρωτοκόλλου για την εκτέλεση των καθηκόντων του επικυρωτή.

Μετά την αναβάθμιση «Shanghai/Capella» του δικτύου, οι χρήστες με αποθηκευμένου κεφαλαίου μπορούν τώρα να ορίσουν μια <em>διεύθυνση ανάληψης</em> για να αρχίσουν να λαμβάνουν αυτόματες πληρωμές από επιπλέον αποθηκευμένο κεφάλαιο (ETH άνω των 32 από ανταμοιβές πρωτοκόλλου). Αυτή η αναβάθμιση έδωσε επίσης τη δυνατότητα σε έναν επικυρωτή να ξεκλειδώνει και να ανακτά ολόκληρο το υπόλοιπό του κατά την έξοδο από το δίκτυο.

<a href="/staking/withdrawals/">Περισσότερα για τις αναλήψεις αποθηκευμένου κεφαλαίου</a>

</ExpandableCard>

<ExpandableCard
title="Εσφαλμένη αντίληψη: &quot;Τώρα που ολοκληρώθηκε η συγχώνευση και ενεργοποιήθηκαν οι αναλήψεις, οι συμμετέχοντες θα μπορούσαν να φύγουν όλοι ταυτόχρονα.&quot;"
contentPreview="False. Validator exits are rate limited for security reasons.">
Εφόσον η αναβάθμιση «Shanghai/Capella» επέτρεψε τις αναλήψεις, οι επικυρωτές έχουν κίνητρα ώστε να αποσύρουν το υπόλοιπο αποθηκευμένου κεφαλαίου πάνω από 32 ETH, καθώς αυτά τα κεφάλαια δεν αυξάνουν την απόδοση και είναι κλειδωμένα. Ανάλογα με το ετήσιο ποσοστό επιτοκίου (APR), το οποίο προσδιορίζεται βάσει των συνολικών ETH που αποθηκεύτηκαν, μπορεί να τους δοθούν κίνητρα να εξέλθουν από τον επικυρωτή ή τους επικυρωτές τους για να διεκδικήσουν εκ νέου ολόκληρο το υπόλοιπό τους ή ενδεχομένως να αποθηκεύσουν ακόμα περισσότερα, κάνοντας χρήση των ανταμοιβών τους για να κερδίσουν μεγαλύτερη απόδοση.

Μια σημαντική προειδοποίηση, ο αριθμός των επικυρωτών πλήρους κατάστασης που μπορούν να εξέλθουν περιορίζεται από το πρωτόκολλο και μπορούν να αποχωρεί συγκεκριμένος αριθμός ανά εποχή (κάθε 6,4 λεπτά). Αυτό το όριο κυμαίνεται ανάλογα με τον αριθμό των ενεργών επικυρωτών, αλλά καταλήγει σε περίπου 0,33% των συνολικών αποθηκευμένων ETH που μπορεί να εξέλθουν από το δίκτυο σε μία μόνο ημέρα.

Αυτό αποτρέπει τη μαζική έξοδο αποθηκευμένου κεφαλαίου. Επιπλέον, αποτρέπει έναν πιθανό κακόβουλο χρήστη με πρόσβαση σε μεγάλο μέρος του συνολικού αποθηκευμένου ETH να διαπράξει ένα αδίκημα, με δυνατότητα να εξέλθει/αποσύρει όλα τα υπόλοιπα των παραβατικών επικυρωτών στην ίδια εποχή προτού το πρωτόκολλο μπορέσει να επιβάλει την ποινή της περικοπής.

Το ετήσιο ποσοστό επιτοκίου είναι επίσης σκόπιμα δυναμικό, επιτρέποντας στους χρήστες με αποθηκευμένο κεφάλαιο να εξισορροπούν το ύψος του ποσού που είναι διατεθειμένοι να λάβουν ως πληρωμή προκειμένου να συμβάλλουν στην ασφάλεια του δικτύου. Αν το επιτόκιο είναι πολύ χαμηλό, οι επικυρωτές θα αποχωρούν με ρυθμό που υπόκειται στο όριο που καθορίζει το πρωτόκολλο. Σταδιακά θα αυξηθεί το ετήσιο ποσοστό επιτοκίου για όποιον παραμένει, προσελκύοντας νέους συμμετέχοντες ή συμμετέχοντες που επιστρέφουν ξανά.
</ExpandableCard>

## Τι συνέβη στο «Eth2»; {#eth2}

Ο όρος «Eth2» έχει καταργηθεί. Μετά τη συγχώνευση των «Eth1» και «Eth2» σε μια ενιαία αλυσίδα, δεν υπάρχει πλέον ανάγκη να γίνεται διάκριση μεταξύ δύο δικτύων Ethereum. Υπάρχει μόνο το Ethereum.

Για τον περιορισμό τυχών συγχύσεων, η κοινότητα ενημέρωσε τους παρακάτω όρους:

- Το «Eth1» είναι πλέον το «εκτελεστικό επίπεδο», το οποίο χειρίζεται συναλλαγές και εντολές.
- Το «Eth2» είναι πλέον το «συναινετικό επίπεδο», το οποίο χειρίζεται τις συναινέσεις της απόδειξης συμμετοχής.

Αυτές οι ενημερώσεις στην ορολογία αλλάζουν μόνο την ονομασία τους. Δεν τροποποιεί τους στόχους ή το χρονοδιάγραμμα του Ethereum.

[Μάθετε περισσότερα για τη μετονομασία του «Eth2»](https://blog.ethereum.org/2022/01/24/the-great-eth2-renaming/)

## Σχέση μεταξύ των αναβαθμίσεων {#relationship-between-upgrades}

Οι αναβαθμίσεις του Ethereum είναι αλληλένδετες κατά κάποιον τρόπο. Ας ανακεφαλαιώσουμε, λοιπόν, πώς η Συγχώνευση επηρεάζει τις υπόλοιπες αναβαθμίσεις.

### Συγχώνευση και Κύρια Αλυσίδα {#merge-and-beacon-chain}

Η Συγχώνευση αντιπροσωπεύει την επίσημη καθιέρωση της Κύριας Αλυσίδας ως του νέου επιπέδου συναίνεσης στο αρχικό επίπεδο εκτέλεσης του Κεντρικού Δικτύου. Από τότε που πραγματοποιήθηκε η Συγχώνευση, οι επικυρωτές επιφορτίζονται με τη διασφάλιση του Κεντρικού Δικτύου του Ethereum, ενώ η κρυπτόρυξη με την [απόδειξη εργασίας](/developers/docs/consensus-mechanisms/pow/) δεν αποτελεί πλέον έγκυρο μέσο παραγωγής μπλοκ.

Αντιθέτως, τα μπλοκ προτείνονται από επικυρωτικούς κόμβους με αποθηκευμένα ETH με αντάλλαγμα το δικαίωμα συμμετοχής στη συναίνεση. Οι αναβαθμίσεις αυτές προετοιμάζουν το έδαφος για μελλοντικές αναβαθμίσεις κλιμάκωσης, συμπεριλαμβανομένης της τμηματοποίησης.

<ButtonLink href="/roadmap/beacon-chain/">
  Η Κύρια Αλυσίδα
</ButtonLink>

### Συγχώνευση και αναβάθμιση Σαγκάη {#merge-and-shanghai}

Προκειμένου να απλοποιηθεί η διαδικασία και να δοθεί η μέγιστη δυνατή προσοχή στην επιτυχή μετάβαση στην απόδειξη συμμετοχής, η αναβάθμιση της Συγχώνευσης δεν συμπεριέλαβε ορισμένες αναμενόμενες λειτουργίες, όπως η δυνατότητα ανάληψης αποθηκευμένων ETH. Αυτή η λειτουργία ενεργοποιήθηκε ξεχωριστά με την αναβάθμιση Shanghai/Capella.

Όσοι είστε ανυπόμονοι, μπορείτε να μάθετε περισσότερα για το [Τι θα συμβεί μετά τη Συγχώνευση](https://youtu.be/7ggwLccuN5s?t=101), όπως παρουσιάστηκε από τον Vitalik στην εκδήλωση ETHGlobal τον Απρίλιο του 2021.

### Συγχώνευση και τμηματοποίηση {#merge-and-data-sharding}

Αρχικά, το σχέδιο ήταν να εργαστούμε πάνω στην τμηματοποίηση πριν από τη Συγχώνευση, έτσι ώστε να αντιμετωπιστεί το ζήτημα της επεκτασιμότητας. Ωστόσο, με την εκρηκτική αύξηση των [λύσεων επεκτασιμότητας επιπέδου 2](/layer-2/), η προτεραιότητα μετατοπίστηκε στην ανάγκη να προηγηθεί η μετατροπή της απόδειξης εργασίας σε απόδειξη συμμετοχής.

Τα σχέδια για την τμηματοποίηση αναπτύσσονται ολοταχώς. Δεδομένης της αύξησης και της επιτυχίας των τεχνολογιών του επιπέδου 2 για την κλιμάκωση της εκτέλεσης συναλλαγών, όμως, ο προσανατολισμός των σχεδίων για την τμηματοποίηση στράφηκε προς την ανεύρεση του βέλτιστου τρόπου κατανομής του φόρτου που προκύπτει από την αποθήκευση συμπιεσμένων δεδομένων κλήσης (calldata) από συμβόλαια rollup, δίνοντας τη δυνατότητα για εκθετική αύξηση της δυναμικότητας του δικτύου. Αυτό δεν θα ήταν εφικτό χωρίς την πρώτη μετάβαση στην απόδειξη συμμετοχής.

<ButtonLink href="/roadmap/danksharding/">
  Τμηματοποίηση
</ButtonLink>

## Περισσότερες πληροφορίες {#further-reading}

<MergeArticleList />

<QuizWidget quizKey="merge" />
