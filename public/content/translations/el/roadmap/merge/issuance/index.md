---
title: Πώς η Συγχώνευση επηρέασε το κεφάλαιο ETH
description: Ανάλυση σχετικά με τον τρόπο με τον οποίο η «Συγχώνευση» επηρέασε το κεφάλαιο ETH
lang: el
---

# Πώς η Συγχώνευση επηρέασε το κεφάλαιο ETH {#how-the-merge-impacts-ETH-supply}

Η Συγχώνευση αντιπροσωπεύει τη μετάβαση του δικτύου Ethereum από την Απόδειξη Εργασίας στην Απόδειξη Συμμετοχής που πραγματοποιήθηκε τον Σεπτέμβριο του 2022. Ο τρόπος με τον οποίο εκδίδονταν τα ETH άλλαξε εκείνη την περίοδο. Προηγουμένως, τα νέα ETH εκδίδονταν από δύο πηγές: το επίπεδο εκτέλεσης (δηλαδή το Κεντρικό δίκτυο) και το επίπεδο συναίνεσης (δηλαδή την Κύρια Αλυσίδα). Μετά τη Συγχώνευση, η χρήση του επιπέδου εκτέλεσης πλέον μηδενική. Ας το αναλύσουμε λεπτομερέστερα.

## Στοιχεία έκδοσης ETH {#components-of-eth-issuance}

Μπορούμε να διαχωρίσουμε το κεφάλαιο ETH σε δύο κύριες δυνάμεις: την προσφορά και την καύση.

Η **έκδοση** ETH είναι η διαδικασία δημιουργίας νέων ETH που δεν υπήρχαν προηγουμένως. Η **καύση** ETH συμβαίνει όταν υπάρχοντα ETH καταστρέφονται, αποσύροντάς τα από την κυκλοφορία. Ο ρυθμός έκδοσης και καύσης υπολογίζεται με βάση διάφορες παραμέτρους και η ισορροπία μεταξύ τους καθορίζει τον τελικό πληθωρισμό/αποπληθωρισμό του ether.

<Card
emoji=":chart_decreasing:"
title="ETH issuance tldr">

- Πριν από τη μετάβαση στην Απόδειξη Συμμετοχής, στους κρυπτορύχους χορηγούνταν περίπου 13.000 ETH/ημέρα.
- Στους επικυρωτές χορηγούνται περίπου 1.700 ETH/ημέρα, με βάση περίπου 14 εκατομμύρια συνολικά αποθηκευμένα ETH.
- Η ακριβής έκδοση αποθηκευμένου κεφαλαίου διακυμαίνεται ανάλογα με το συνολικό ποσό αποθηκευμένων ETH.
- **Από τη «Συγχώνευση», διατηρείται μόνο ~1.700 ETH/ημέρα, μειώνοντας τη συνολική νέα έκδοση ETH κατά περίπου ~88%
- Η καύση: Αυτή διαφοροποιείται ανάλογα με τις ανάγκες του δικτύου.  Εάν παρατηρηθεί μέση τιμή αερίου τουλάχιστον 16 gwei για μια δεδομένη ημέρα, αυτό ουσιαστικά αντισταθμίζει τα ~1.700 ETH που εκδίδονται στους επικυρωτές και φέρνει τον καθαρό πληθωρισμό ETH στο μηδέν ή και σε αρνητικό για εκείνη την ημέρα.

</Card>

## Πριν τη «Συγχώνευση» (ιστορικά) {#pre-merge}

### Έκδοση στο εκτελεστικό επίπεδο {#el-issuance-pre-merge}

Στο πλαίσιο της απόδειξης εργασίας, οι κρυπτορύχοι αλληλεπιδρούσαν μόνο με το επίπεδο εκτέλεσης και ανταμείβονταν με μπλοκ αν ήταν ο πρώτος κρυπτορύχος που θα έλυνε το επόμενο μπλοκ. Μετά την [αναβάθμιση Constantinople](/history/#constantinople) το 2019, αυτή η ανταμοιβή ήταν 2 ETH ανά μπλοκ. Οι κρυπτορύχοι ανταμείβονταν επίσης για τη δημοσίευση μπλοκ [ommer](/glossary/#ommer), τα οποία ήταν έγκυρα μπλοκ που δεν κατέληγαν στη μεγαλύτερη/κανονική αλυσίδα. Αυτές οι ανταμοιβές έφταναν έως και τα 1.75 ETH ανά ommer και ήταν _επιπλέον_ της ανταμοιβής που δινόταν από το κανονικό μπλοκ. Η διαδικασία κρυπτόρυξης ήταν μια οικονομικά εντατική δραστηριότητα, η οποία ιστορικά απαιτούσε υψηλά επίπεδα εκδόσεως ETH για να συντηρηθεί.

### Έκδοση στο επίπεδο συναίνεσης {#cl-issuance-pre-merge}

Η [Κύρια Αλυσίδα](/history/#beacon-chain-genesis) τέθηκε σε λειτουργία το 2020. Αντί για κρυπτορύχους, αυτή διασφαλίζεται από επικυρωτές που χρησιμοποιούν Απόδειξη συμμετοχής. Αυτή η αλυσίδα ξεκίνησε με την κατάθεση ETH, μονής κατεύθυνσης, από χρήστες του Ethereum σε ένα έξυπνο συμβόλαιο στο Κεντρικό δίκτυο (επίπεδο εκτέλεσης). Η Κύρια αλυσίδα παρακολουθεί αυτές τις καταθέσεις και πιστώνει στον χρήστη ένα ίσο ποσό ETH στη νέα αλυσίδα. Μέχρι τη «Συγχώνευση», οι επικυρωτές της Κεντρικής αλυσίδας δεν επεξεργάζονταν συναλλαγές και ουσιαστικά κατέληγαν σε συναίνεση σχετικά με την κατάσταση της ίδιας δεξαμενής επικυρωτών.

Οι επικυρωτές της Κεντρικής αλυσίδας ανταμείβονταν με ETH για την πιστοποίηση της κατάστασης της αλυσίδας και την πρόταση μπλοκ. Οι ανταμοιβές (ή οι ποινές) υπολογίζονται και διανέμονται σε κάθε εποχή (κάθε 6,4 λεπτά) με βάση την απόδοση του επικυρωτή. Οι ανταμοιβές των επικυρωτών είναι **σημαντικά** χαμηλότερες από τις ανταμοιβές κρυπτόρυξης που δίνονταν προηγουμένως με την απόδειξη εργασίας (2 ETH κάθε ~13,5 δευτερόλεπτα), καθώς η λειτουργία ενός κόμβου επικύρωσης δεν είναι τόσο οικονομικά απαιτητική και επομένως δεν απαιτεί ή δε δικαιολογεί τόσο υψηλή ανταμοιβή.

### Ανάλυση έκδοσης πριν από τη συγχώνευση {#pre-merge-issuance-breakdown}

Συνολική προσφορά ETH: **~120.520.000 ETH** (τη στιγμή της Συγχώνευσης τον Σεπτέμβριο του 2022)

**Εκδόσεις επιπέδου εκτέλεσης:**

- Υπολογίστηκε σε 2,08 ETH ανά 13,3 δευτερόλεπτα\*: **~4.930.000** ETH που εκδόθηκαν σε ένα έτος
- Οδήγησε σε ποσοστό πληθωρισμού **περίπου 4,09%** (4,93 εκατ. ανά έτος / 120,5 εκατ. σύνολο)
- \*Αυτό περιλαμβάνει τα 2 ETH ανά κανονικό μπλοκ, συν έναν μέσο όρο 0,08 ETH ανά χρονικό διάστημα από μπλοκ ommer. Χρησιμοποιεί επίσης 13,3 δευτερόλεπτα, τον χρόνο στόχο μπλοκ αναφοράς χωρίς καμία επίδραση από μια [βόμβα δυσκολίας](/glossary/#difficulty-bomb). ([Δείτε την πηγή](https://bitinfocharts.com/ethereum/))

**Εκδόσεις συναινετικού επιπέδου:**

- Με συνολικά 14.000.000 ETH σε αποθήκευση, ο ρυθμός έκδοσης ETH είναι περίπου 1700 ETH/ημέρα ([Δείτε την πηγή](https://ultrasound.money/))
- Έχει ως αποτέλεσμα την έκδοση **~620.500** ETH σε ένα έτος
- Οδήγησε σε ποσοστό πληθωρισμού **περίπου 0,52%** (620,5 χιλιάδες ανά έτος / 119,3 εκατ. σύνολο)

<InfoBanner>
<strong>Συνολικός ετήσιος συντελεστής έκδοσης (προ-Συγχώνευσης): ~4,61%</strong> (4,09% + 0,52%)<br/><br/>
Περίπου <strong>88,7%</strong> της έκδοσης κατευθυνόταν προς τους κρυπτορύχους στο επίπεδο εκτέλεσης (4,09 / 4,61 * 100)<br/><br/>
Περίπου <strong>11,3%</strong> εκδιδόταν προς τους επικυρωτές στο επίπεδο συναίνεσης (0,52 / 4,61 * 100)
</InfoBanner>

## Μετά τη Συγχώνευση (σήμερα) {#post-merge}

### Έκδοση στο εκτελεστικό επίπεδο {#el-issuance-post-merge}

Η χρήση του επιπέδου εκτέλεσης μετά τη Συγχώνευση είναι μηδενική. Η απόδειξη εργασίας δεν είναι πλέον ένας έγκυρος τρόπος παραγωγής μπλοκ σύμφωνα με τους αναβαθμισμένους κανόνες συναίνεσης. Όλη η δραστηριότητα του επιπέδου εκτέλεσης συσκευάζεται σε «beacon blocks», τα οποία δημοσιεύονται και πιστοποιούνται από επικυρωτέςμε την Απόδειξη συμμετοχής. Οι ανταμοιβές για την πιστοποίηση και τη δημοσίευση «beacon blocks» υπολογίζονται ξεχωριστά στο επίπεδο συναίνεσης.

### Έκδοση στο επίπεδο συναίνεσης {#cl-issuance-post-merge}

Η έκδοση στο επίπεδο συναίνεσης συνεχίζεται και σήμερα όπως και πριν τη Συγχώνευση, με μικρές ανταμοιβές για τους επικυρωτές που πιστοποιούν και προτείνουν μπλοκ. Οι ανταμοιβές των επικυρωτών εξακολουθούν να συσσωρεύονται σε _υπόλοιπα επικυρωτών_ που διαχειρίζονται εντός του επιπέδου συναίνεσης. Σε αντίθεση με τους τρέχοντες λογαριασμούς («λογαριασμοί εκτέλεσης»), οι οποίοι μπορούν να πραγματοποιούν συναλλαγές στο Κεντρικό δίκτυο, είναι ξεχωριστοί λογαριασμοί Ethereum που δεν μπορούν να πραγματοποιούν ελεύθερες συναλλαγές με άλλους λογαριασμούς Ethereum. Τα κεφάλαια σε αυτούς τους λογαριασμούς μπορούν να γίνουν ανάληψη μόνο σε μία συγκεκριμένη διεύθυνση επιπέδου εκτέλεσης.

Από την αναβάθμιση Shanghai/Capella που πραγματοποιήθηκε τον Απρίλιο του 2023, αυτές οι αναλήψεις έχουν ενεργοποιηθεί για τους χρήστες με αποθηκευμένο κεφάλαιο. Οι χρήστες με αποθηκευμένο κεφάλαιο έχουν κίνητρο να αποσύρουν τα _κέρδη/ανταμοιβές τους (υπόλοιπο άνω των 32 ETH)_ καθώς αυτά τα κεφάλαια δε συμβάλλουν στο αποθηκευμένο κεφάλαιό τους (το οποίο φτάνει έως τα 32 ETH).

Μπορεί επίσης οι επικυρωτές να επιλέξουν να αποχωρήσουν και να αποσύρουν ολόκληρο το υπόλοιπο του επικυρωτή τους. Για να διασφαλιστεί η σταθερότητα του Ethereum, έχει οριστεί όριο στον αριθμό των επικυρωτών που μπορούν να αποχωρήσουν ταυτόχρονα.

Περίπου το 0,33% του συνολικού αριθμού επικυρωτών μπορεί να αποχωρήσει σε μια συγκεκριμένη ημέρα. Από προεπιλογή, τέσσερις (4) επικυρωτές μπορούν να αποχωρήσουν ανά εποχή (κάθε 6,4 λεπτά ή 900 την ημέρα). Επιπλέον ένας (1) επικυρωτής επιτρέπεται να αποχωρήσει για κάθε 65.536 (2<sup>16</sup>) επιπλέον επικυρωτές πάνω από 262.144 (2<sup>18</sup>). Για παράδειγμα, με περισσότερους από 327.680 επικυρωτές, πέντε (5) μπορούν να αποχωρήσουν ανά εποχή (1.125 την ημέρα). Έξι (6) θα επιτρέπονται με συνολικό αριθμό ενεργών επικυρωτών άνω των 393.216 και ούτω καθεξής.

Καθώς αποσύρονται περισσότεροι επικυρωτές, ο μέγιστος αριθμός εξόδου επικυρωτών θα μειώνεται σταδιακά σε ελάχιστο των τεσσάρων, για να αποτραπεί σκόπιμα η ταυτόχρονη απόσυρση μεγάλων ποσοτήτων αποθηκευμένων ETH που θα μπορούσαν να αποσταθεροποιήσουν το δίκτυο.

### Πληθωρισμός μετά τη «Συγχώνευση» {#post-merge-inflation-breakdown}

- Συνολική προσφορά ETH: **~120.520.000 ETH** (τη στιγμή της Συγχώνευσης τον Σεπτέμβριο του 2022)
- Εκδόσεις επιπέδου εκτέλεσης: **0**
- Εκδόσεις επιπέδου συναίνεσης: Ίδιο με παραπάνω, **~0,52%** ετήσιος συντελεστής έκδοσης (με 14 εκατομμύρια συνολικά αποθηκευμένα ETH)

<InfoBanner>
Συνολικός ετήσιος συντελεστής έκδοσης: <strong>~0.52%</strong><br/><br/>
Καθαρή μείωση στην ετήσια έκδοση ETH: <strong>~88.7%</strong> ((4.61% - 0.52%) / 4.61% * 100)
</InfoBanner>

## <Emoji text=":fire:" size="1" /> Η καύση {#the-burn}

Η αντίθετη δύναμη στην έκδοση ETH είναι ο ρυθμός με τον οποίο καίγεται ETH. Για να εκτελεστεί μια συναλλαγή στο Ethereum, πρέπει να καταβληθεί ένα ελάχιστο τέλος (γνωστό ως «base fee»), το οποίο διακυμαίνεται συνεχώς (από μπλοκ σε μπλοκ) ανάλογα με τη δραστηριότητα του δικτύου. Το τέλος καταβάλλεται σε ETH και είναι _απαραίτητο_ για να θεωρηθεί έγκυρη η συναλλαγή. Αυτό το τέλος _καίγεται_ κατά τη διαδικασία της συναλλαγής, αποσύροντάς το από την κυκλοφορία.

<InfoBanner>
Η καύση των τελών τέθηκε σε λειτουργία με την <a href="/history/#london">αναβάθμιση London</a> τον Αύγουστο του 2021 και παραμένει αμετάβλητη από τη Συγχώνευση.
</InfoBanner>

Πέρα από την καύση τελών που εφαρμόστηκε με την αναβάθμιση London, οι επικυρωτές μπορεί να επιβαρυνθούν με ποινές για εκτός σύνδεσης λειτουργία ή ακόμα χειρότερα, μπορεί να τους επιβληθεί ποινή περικοπής για παραβίαση συγκεκριμένων κανόνων που απειλούν την ασφάλεια του δικτύου. Αυτές οι κυρώσεις οδηγούν σε μείωση των ETH από το υπόλοιπο του συγκεκριμένου επικυρωτή, τα οποία δεν ανταμείβονται άμεσα σε κανέναν άλλο λογαριασμό, καίγοντας/αποσύροντας τα ουσιαστικά από την κυκλοφορία.

### Υπολογισμός μέσης τιμής αερίου για αποπληθωρισμό {#calculating-average-gas-price-for-deflation}

Όπως αναφέρθηκε παραπάνω, το ποσό ETH που εκδίδεται σε μια δεδομένη ημέρα εξαρτάται από το συνολικό ποσό ETH που έχει αποθηκευθεί. Κατά τη στιγμή της σύνταξης του άρθρου, είναι περίπου 1700 ETH/ημέρα.

Για να προσδιορίσουμε τη μέση τιμή αερίου που απαιτείται για να αντισταθμίσει πλήρως αυτή την έκδοση σε μια δεδομένη περίοδο 24 ωρών, θα ξεκινήσουμε υπολογίζοντας τον συνολικό αριθμό μπλοκ σε μια ημέρα, δεδομένου χρόνου μπλοκ 12 δευτερολέπτων:

- `(1 μπλοκ/ 12 δεύτερα) * (60 δεύτερα/λεπτό) = 5 μπλοκ/λεπτό`
- `(5 μπλοκ/λεπτό) * (60 λεπτά/ώρα) = 300 μπλοκ/ώρα`
- `(300 μπλοκ/ώρα) * (24 ώρες/μέρα) = 7200 μπλοκ/ημέρα`

Κάθε μπλοκ στοχεύει σε `15x10^6 κρατήσεις/μπλοκ` ([περισσότερα για τις κρατήσεις](/developers/docs/gas/)). Χρησιμοποιώντας αυτά τα δεδομένα, μπορούμε να υπολογίσουμε τη μέση τιμή αερίου (σε μονάδες gwei/gas) που απαιτείται για να αντισταθμίσει την έκδοση, δεδομένης μιας συνολικής ημερήσιας έκδοσης ETH 1700 ETH:

- `7200 blocks/day * 15x10^6 gas/block *`**`Y gwei/gas`**`* 1 ETH/ 10^9 gwei = 1700 ETH/day`

Επίλυση για `Y`:

- `Y = (1700(10^9))/(7200 * 15(10^6)) = (17x10^3)/(72 * 15) = 16 gwei` (στρογγυλοποίηση μόνο σε δύο σημαντικά ψηφία)

Εναλλακτικός τρόπος προσέγγισης του τελευταίου βήματος θα ήταν να αντικαταστήσουμε το `1700` με μια μεταβλητή `X` που αντιπροσωπεύει την ημερήσια έκδοση ETH, και να απλοποιήσουμε την υπόλοιπη έκφραση σε:

- `Y = (X(10^3)/(7200 * 15)) = X/108`

Μπορούμε να το απλοποιήσουμε περαιτέρω και να το γράψουμε ως συνάρτηση του `X`:

- `f(X) = X/108` όπου το `X` είναι η ημερήσια έκδοση ETH και το `f(X)` αντιπροσωπεύει την τιμή gwei/gas που απαιτείται για να αντισταθμίσει όλα τα νέα ETH που έχουν εκδοθεί.

Έτσι, για παράδειγμα, εάν το `X` (ημερήσια έκδοση ETH) αυξηθεί σε 1800 με βάση το συνολικό ποσό αποθηκευμένων ETH, τότε το `f(X)` (gwei που απαιτείται για να αντισταθμίσει ολόκληρη την έκδοση) θα γινόταν `17 gwei` (χρησιμοποιώντας 2 σημαντικά ψηφία).

## Περισσότερες πληροφορίες {#further-reading}

- [Η συγχώνευση](/roadmap/merge/)
- [Ultsound.money](https://ultrasound.money/) - _Διαθέσιμοι πίνακες ελέγχου για την οπτικοποίηση της έκδοσης ETH και την καύση σε πραγματικό χρόνο_
- [Charting Ethereum Issuance](https://www.attestant.io/posts/charting-ethereum-issuance/) - _Jim McDonald 2020_
