---
title: Αφαιρετικότητα λογαριασμού
description: Επισκόπηση των σχεδίων του Ethereum για απλούστερους και ασφαλέστερους λογαριασμούς χρήστη
lang: el
summaryPoints:
  - Η απλοποίηση λογαριασμού καθιστά τη δημιουργία πορτοφολιών των έξυπνων συμβολαίων πολύ πιο εύκολη.
  - Τα πορτοφόλια έξυπνων συμβολαίων μπορούν ευκολότερα να διαχειριστούν ψηφιακά στοιχεία λογαριασμών Ethereum.
  - Τα κλειδιά που έχουν χαθεί ή εκτεθεί μπορεί να γίνει η επαναφορά τους με χρήση πολλαπλών αντιγράφων ασφαλείας.
---

# Αφαιρετικότητα λογαριασμού {#account-abstraction}

Οι ποιο ενθουσιώδεις χρήστες αλληλεπιδρούν με το Ethereum χρησιμοποιώντας **[εξωτερικά ιδιόκτητους λογαριασμούς (EOA)](/glossary/#eoa)**. Αυτό περιορίζει τον τρόπο με τον οποίο οι χρήστες μπορούν να αλληλεπιδράσουν με το Ethereum. Για παράδειγμα, δυσκολεύει τη διεκπεραίωση πακέτων συναλλαγών και απαιτεί από τους χρήστες να διατηρούν πάντα υπόλοιπο σε ETH για την πληρωμή των κρατήσεων συναλλαγών.

Η αφαιρετικότητα λογαριασμού είναι μια νέα προσέγγιση που αποσκοπεί στην επίλυση αυτών των προβλημάτων, επιτρέποντας στους χρήστες να ενσωματώσουν μεγαλύτερη ασφάλεια και καλύτερες εμπειρίες χρήσης στους λογαριασμούς τους. Αυτό μπορεί να επιτευχθεί με την [αναβάθμιση των EOA](https://eips.ethereum.org/EIPS/eip-7702) (EIP-7702), ώστε να μπορούν να ελέγχονται από έξυπνα συμβόλαια. Εξετάζεται επίσης μια διαφορετική προσέγγιση, η οποία περιλαμβάνει την προσθήκη ενός [δεύτερου, ξεχωριστού συστήματος συναλλαγών](https://eips.ethereum.org/EIPS/eip-4337) (EIP-4337) που θα λειτουργεί παράλληλα με το υπάρχον πρωτόκολλο. Ανεξάρτητα από τη διαδρομή, το αποτέλεσμα είναι η πρόσβαση στο Ethereum μέσω έξυπνων πορτοφολιών συμβολαίων, είτε υποστηρίζονται εγγενώς ως μέρος του υπάρχοντος πρωτοκόλλου είτε μέσω ενός πρόσθετου δικτύου συναλλαγών.

Τα πορτοφόλια έξυπνων συμβολαίων παρέχουν πολλά οφέλη στους χρήστες, όπως:

- Ορισμός ευέλικτων κανόνων ασφαλείας.
- Ανάκτηση λογαριασμού σε περίπτωση απώλειας των κλειδιών.
- Διαμοιρασμός πρόσβασης σε έμπιστα άτομα ή συσκευές.
- Πληρωμή κρατήσεων άλλου χρήστη.
- Εκτέλεση πολλών συναλλαγών ταυτόχρονα (π.χ. έγκριση και εκτέλεση μιας ανταλλαγής κρυπτονομισμάτων σε ένα βήμα).
- Περισσότερες δυνατότητες για καινοτομία για dapps και δημιουργούς πορτοφολιών αλληλεπίδρασης χρηστών.

Αυτά τα οφέλη δεν υποστηρίζονται σήμερα επειδή μόνο οι εξωτερικά ιδιόκτητοι λογαριασμοί ([EOA](/glossary/#eoa)) μπορούν να ξεκινήσουν συναλλαγές Οι ΕΟΕ είναι απλά ζεύγη δημόσιων-ιδιωτικών κλειδιών. Δείτε πως λειτουργούν:

- Εάν έχετε το ιδιωτικό κλειδί μπορείτε να κάνετε _οτιδήποτε_ επιτρέπεται από την Ethereum Virtual Machine (EVM).
- Εάν δεν έχετε το ιδιωτικό κλειδί δεν μπορείτε να κάνετε _τίποτα_.

Αν όμως χάσετε τα ιδιωτικά σας κλειδιά, δεν υπάρχει τρόπος ανάκτησης και ένας κλέφτης με πρόσβαση σε αυτά θα αποκτήσει άμεσα όλα τα χρήματα του λογαριασμού σας.

Τα πορτοφόλια έξυπνων συμβολαίων αποτελούν λύση σε αυτά τα προβλήματα, αλλά προς το παρόν είναι δύσκολο να προγραμματιστούν, επειδή οποιαδήποτε λογική και αν εφαρμόζουν, πρέπει τελικά να μεταφραστεί σε μια σειρά συναλλαγών EOA για να γίνει αποδεκτή από το Ethereum. Η αφαιρετικότητα λογαριασμού επιτρέπει στα έξυπνα συμβόλαια να ξεκινούν μόνα τους συναλλαγές. Έτσι, οποιαδήποτε λογική θέλει να εφαρμόσει ο χρήστης μπορεί να προστεθεί ως κώδικας απευθείας στο πορτοφόλι έξυπνου συμβολαίου και να εκτελεστεί στο Ethereum.

Με λίγα λόγια, η αφαιρετικότητα λογαριασμού βελτιώνει την υποστήριξη για πορτοφόλια έξυπνων συμβολαίων, καθιστώντας τα πιο εύκολα στην ανάπτυξη και πιο ασφαλή στη χρήση. Με την αφαίρετικότητα λογαριασμού, οι χρήστες μπορούν να απολαύσουν όλα τα οφέλη του Ethereum χωρίς να χρειάζεται να κατανοήσουν την υποκείμενη τεχνολογία.

## Πέρα από τις φράσεις ασφαλείας {#beyond-seed-phrases}

Σήμερα, οι λογαριασμοί προστατεύονται με ιδιωτικά κλειδιά που υπολογίζονται από τις φράσεις ασφαλείας. Οποιοσδήποτε έχει πρόσβαση σε μια φράση ασφαλείας μπορεί εύκολα να ανακαλύψει το ιδιωτικό κλειδί που προστατεύει έναν λογαριασμό και να αποκτήσει πρόσβαση σε όλα τα περιουσιακά στοιχεία που προστατεύει. Εάν χαθεί ένα ιδιωτικό κλειδί και μια φράση επαναφοράς, τα περιουσιακά στοιχεία καθίστανται μόνιμα μη προσβάσιμα. Η εξασφάλιση αυτών των φράσεων ασφαλείας είναι δύσκολη, ακόμη και για έμπειρους χρήστες, καθώς η εξαπάτηση για τις φράσεις ασφαλείας είναι ένας από τους πιο συνηθισμένους τρόπους εξαπάτησης.

Η αφαιρετικότητα λογαριασμού λύνει αυτό το πρόβλημα χρησιμοποιώντας ένα έξυπνο συμβόλαιο για τη διατήρηση περιουσιακών στοιχείων και την εξουσιοδότηση συναλλαγών. Τα έξυπνα συμβόλαια μπορούν να περιλαμβάνουν προσαρμοσμένη λογική για μέγιστη ασφάλεια και χρηστικότητα. Οι χρήστες εξακολουθούν να χρησιμοποιούν ιδιωτικά κλειδιά για τον έλεγχο πρόσβασης, αλλά με ενισχυμένα μέτρα ασφαλείας.

Για παράδειγμα, μπορούν να προστεθούν εφεδρικά κλειδιά σε ένα πορτοφόλι, επιτρέποντας την αντικατάσταση κλειδιού σε περίπτωση που το πρωτεύον κλειδί έχει παραβιαστεί. Κάθε κλειδί μπορεί να ασφαλιστεί με διαφορετικό τρόπο ή να κατανεμηθεί μεταξύ αξιόπιστων ατόμων, αυξάνοντας σημαντικά την ασφάλεια. Πρόσθετοι κανόνες πορτοφολιού μπορούν να μετριάσουν τη ζημιά από την έκθεση σε κλειδιά, όπως η απαίτηση πολλαπλών υπογραφών για συναλλαγές υψηλής αξίας ή ο περιορισμός των συναλλαγών σε αξιόπιστες διευθύνσεις.

## Καλύτερη εμπειρία χρήστη {#better-user-experience}

Η αφαιρετικότητα λογαριασμών βελτιώνει σημαντικά την εμπειρία και την ασφάλεια του χρήστη, υποστηρίζοντας έξυπνα πορτοφόλια συμβολαίων σε επίπεδο πρωτοκόλλου. Οι προγραμματιστές μπορούν να καινοτομούν ελεύθερα, βελτιώνοντας την ομαδοποίηση συναλλαγών για ταχύτητα και αποτελεσματικότητα. Οι απλές ανταλλαγές μπορούν να γίνουν λειτουργίες με ένα κλικ, βελτιώνοντας σημαντικά την ευκολία χρήσης.

Η διαχείριση του gas βελτιώνεται σημαντικά. Οι εφαρμογές μπορούν να πληρώσουν τα τέλη gas των χρηστών ή να επιτρέψουν την πληρωμή σε tokens εκτός από ETH, εξαλείφοντας την ανάγκη διατήρησης υπολοίπου ETH.

## Πώς θα υλοποιηθεί η αφαιρετικότητα λογαριασμού; {#how-will-aa-be-implemented}

Προς το παρόν, τα έξυπνα πορτοφόλια συμβολαίων είναι δύσκολο να εφαρμοστούν, καθώς βασίζονται σε σύνθετες τυπικές συναλλαγές που περιτυλίγουν κώδικα. Το Ethereum μπορεί να το αλλάξει αυτό επιτρέποντας στα έξυπνα συμβόλαια να ξεκινούν απευθείας συναλλαγές, ενσωματώνοντας αυτή τη λογική στα έξυπνα συμβόλαια του Ethereum αντί να βασίζεται σε εξωτερικούς αναμεταδότες.

### EIP-4337: Αφαιρετικότητα λογαριασμού χωρίς αλλαγές πρωτοκόλλου

Το EIP-4337 επιτρέπει την υποστήριξη εγγενών έξυπνων πορτοφολιών συμβολαίων χωρίς τροποποίηση του βασικού πρωτοκόλλου του Ethereum. Εισάγει αντικείμενα `UserOperation` που συλλέγονται σε δέσμες συναλλαγών από επικυρωτές, απλοποιώντας την ανάπτυξη πορτοφολιών. Η σύμβαση EIP-4337 EntryPoint αναπτύχθηκε στο Ethereum Mainnet τη 1η Μαρτίου 2023 και έχει διευκολύνει τη δημιουργία πάνω από 26 εκατομμυρίων έξυπνων πορτοφολιών και 170 εκατομμυρίων λειτουργιών χρηστών.

## Τρέχουσα πρόοδος {#current-progress}

Στο πλαίσιο της αναβάθμισης του Pectra του Ethereum, το EIP-7702 έχει προγραμματιστεί για τις 7 Μαΐου 2025. Το EIP-4337 έχει υιοθετηθεί ευρέως, [με πάνω από 26 εκατομμύρια έξυπνους λογαριασμούς να έχουν αναπτυχθεί και να έχουν διεκπεραιωθεί περισσότερες από 170 εκατομμύρια λειτουργίες χρήστη](https://www.bundlebear.com/overview/all).

## Περισσότερες πληροφορίες {#further-reading}

- [erc4337.io](https://www.erc4337.io/)
- [Τεκμηρίωση EIP-4337](https://eips.ethereum.org/EIPS/eip-4337)
- [Τεκμηρίωση EIP-7702](https://eips.ethereum.org/EIPS/eip-7702)
- [Πίνακας ελέγχου υιοθέτησης ERC-4337](https://www.bundlebear.com/overview/all)
- [Ο «Δρόμος προς την Αφαιρετικότητα Λογαριασμών» του Vitalik](https://notes.ethereum.org/@vbuterin/account_abstraction_roadmap#Transaction-inclusion-lists)
- [Το ιστολόγιο του Vitalik σχετικά με τα πορτοφόλια επαναφοράς](https://vitalik.eth.limo/general/2021/01/11/recovery.html)
- [Φοβερή Αφαιρετικότητα Λογαριασμού](https://github.com/4337Mafia/awesome-account-abstraction)
