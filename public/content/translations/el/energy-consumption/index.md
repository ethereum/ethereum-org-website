---
title: Κατανάλωση ενέργειας στο Ethereum
description: Οι βασικές πληροφορίες που χρειάζεται να κατανοήσετε σχετικά με την κατανάλωση ενέργειας του Ethereum.
lang: el
---

# Η ενεργειακή κατανάλωση του Ethereum {#proof-of-stake-energy}

Το Ethereum είναι ένα πράσινο blockchain. Ο μηχανισμός συναίνεσης της [απόδειξης συμμετοχής](/developers/docs/consensus-mechanisms/pos) του Ethereum χρησιμοποιεί ETH αντί για [ ενέργεια για την ασφάλεια του δικτύου](/developers/docs/consensus-mechanisms/pow). Η κατανάλωση ενέργειας του Ethereum είναι περίπου [~0,0026 TWh/έτος](https://carbon-ratings.com/eth-report-2022) σε ολόκληρο το παγκόσμιο δίκτυο.

Η εκτίμηση κατανάλωσης ενέργειας για το Ethereum προέρχεται από τη μελέτη [CCRI (Crypto Carbon Ratings Institute)](https://carbon-ratings.com). Δημιούργησαν εκτιμήσεις από κάτω προς τα πάνω για την κατανάλωση ηλεκτρικής ενέργειας και το αποτύπωμα άνθρακα του δικτύου Ethereum ([δείτε την αναφορά](https://carbon-ratings.com/eth-report-2022)). Μέτρησαν την κατανάλωση ηλεκτρικής ενέργειας διαφορετικών κόμβων με διάφορες διαμορφώσεις υλικού και λογισμικού πελάτη. Η εκτιμώμενη κατανάλωση **2.601 MWh** (0,0026 TWh) της ετήσιας ηλεκτρικής ενέργειας του δικτύου αντιστοιχεί σε ετήσιες εκπομπές άνθρακα **870 τόνων CO2e** εφαρμόζοντας ειδικούς περιφερειακούς παράγοντες έντασης άνθρακα. Αυτή η τιμή αλλάζει καθώς οι κόμβοι προστίθενται και αποχωρούν από το δίκτυο. Μπορείτε να παρακολουθείτε χρησιμοποιώντας μια μέση εκτίμηση 7 ημερών από τον [Δείκτη αειφορίας δικτύου κρυπτοαλυσίδας του Cambridge](https://ccaf.io/cbnsi/ethereum) (σημειώστε ότι χρησιμοποιούν μια διαφορετική μέθοδο για τις εκτιμήσεις τους. Λεπτομέρειες διαθέσιμες στον ιστότοπό τους).

Για να προσδιορίσουμε την κατανάλωση ενέργειας του Ethereum, μπορούμε να συγκρίνουμε τις ετήσιες εκτιμήσεις για ορισμένα προϊόντα και βιομηχανίες. Αυτό μας βοηθά να κατανοήσουμε καλύτερα εάν η εκτίμηση για το Ethereum είναι υψηλή ή χαμηλή.

<EnergyConsumptionChart />

Το παρακάτω διάγραμμα παρουσιάζει την εκτιμώμενη κατανάλωση ενέργειας σε TWh/έτος για το Ethereum, σε σύγκριση με άλλα προϊόντα και βιομηχανίες. Οι εκτιμήσεις προέρχονται από πληροφορίες διαθέσιμες στο κοινό, στις οποίες δόθηκε πρόσβαση τον Ιούλιο του 2023, με συνδέσμους προς τις πηγές που είναι διαθέσιμες στον παρακάτω πίνακα.

|                            | Ετήσια κατανάλωση ενέργειας (TWh) | Σύγκριση με το PoS Ethereum |                                                                                      Πηγή                                                                                       |
|:-------------------------- |:---------------------------------:|:---------------------------:|:-------------------------------------------------------------------------------------------------------------------------------------------------------------------------------:|
| Παγκόσμια κέντρα δεδομένων |                190                |           73,000x           |                                    [πηγή](https://www.iea.org/commentaries/data-centres-and-energy-from-global-headlines-to-local-headaches)                                    |
| Bitcoin                    |                149                |           53,000x           |                                                                 [πηγή](https://ccaf.io/cbnsi/cbeci/comparisons)                                                                 |
| Εξόρυξη χρυσού             |                131                |           50,000x           |                                                                 [πηγή](https://ccaf.io/cbnsi/cbeci/comparisons)                                                                 |
| Παιχνίδια στις ΗΠΑ\*     |                34                 |           13,000x           |                 [πηγή](https://www.researchgate.net/publication/336909520_Toward_Greener_Gaming_Estimating_National_Energy_Use_and_Energy_Efficiency_Potential)                 |
| PoW Ethereum               |                21                 |           8,100x            |                                                                    [πηγή](https://ccaf.io/cbnsi/ethereum/1)                                                                     |
| Google                     |                19                 |           7,300x            |                                           [πηγή](https://www.gstatic.com/gumdrop/sustainability/google-2022-environmental-report.pdf)                                           |
| Netflix                    |               0.457               |            176x             | [πηγή](https://assets.ctfassets.net/4cd45et68cgf/7B2bKCqkXDfHLadrjrNWD8/e44583e5b288bdf61e8bf3d7f8562884/2021_US_EN_Netflix_EnvironmentalSocialGovernanceReport-2021_Final.pdf) |
| PayPal                     |               0.26                |            100x             |                                  [πηγή](https://s202.q4cdn.com/805890769/files/doc_downloads/global-impact/CDP_Climate_Change_PayPal-(1).pdf)                                   |
| AirBnB                     |               0.02                |             8x              |                               [πηγή](https://s26.q4cdn.com/656283129/files/doc_downloads/governance_doc_updated/Airbnb-ESG-Factsheet-(Final).pdf)                               |
| **PoS Ethereum**           |            **0.0026**             |           **1x**            |                                                               [πηγή](https://carbon-ratings.com/eth-report-2022)                                                                |

\*Περιλαμβάνει συσκευές τελικού χρήστη, όπως υπολογιστές, φορητούς υπολογιστές και κονσόλες παιχνιδιών.

Η λήψη ακριβών εκτιμήσεων για την κατανάλωση ενέργειας είναι περίπλοκη, ειδικά όταν αυτό που μετράται έχει μια περίπλοκη αλυσίδα εφοδιασμού ή λεπτομέρειες ανάπτυξης που επηρεάζουν την απόδοσή του. Για παράδειγμα, οι εκτιμήσεις κατανάλωσης ενέργειας για το Netflix και την Google ποικίλλουν ανάλογα με το αν περιλαμβάνουν μόνο την ενέργεια που χρησιμοποιείται για τη συντήρηση των συστημάτων τους και την παράδοση περιεχομένου στους χρήστες (_άμεσες δαπάνες_) ή εάν περιλαμβάνουν και τις δαπάνες που απαιτούνται για την παραγωγή του περιεχομένου, τη διαχείριση εταιρικών γραφείων, τη διαφήμιση κλπ. (_έμμεσες δαπάνες_). Οι έμμεσες δαπάνες θα μπορούσαν επίσης να περιλαμβάνουν την ενέργεια που απαιτείται για την κατανάλωση περιεχομένου σε συσκευές τελικού χρήστη όπως τις τηλεοράσεις, τους υπολογιστές και τα κινητά.

Οι παρακάτω εκτιμήσεις δεν είναι τέλειες συγκρίσεις. Το ποσό των έμμεσων δαπανών που λογίζονται ποικίλλει ανάλογα με την πηγή και σπάνια περιλαμβάνει την ενέργεια από συσκευές τελικού χρήστη. Κάθε υποκείμενη πηγή περιλαμβάνει περισσότερες λεπτομέρειες σχετικά με το τι μετράται.

Ο παραπάνω πίνακας και το γράφημα περιλαμβάνουν επίσης συγκρίσεις με το Bitcoin και το Ethereum με την απόδειξης εργασίας. Είναι σημαντικό να σημειωθεί ότι η κατανάλωση ενέργειας των δικτύων με απόδειξης εργασίας δεν είναι στατική και αλλάζει καθημερινά. Οι εκτιμήσεις μπορεί επίσης να διαφέρουν πολύ μεταξύ των πηγών. Το θέμα προσελκύει διαφορετικές [συζητήσεις](https://www.coindesk.com/business/2020/05/19/the-last-word-on-bitcoins-energy-consumption/), όχι μόνο για την ποσότητα της ενέργειας που καταναλώνεται, αλλά και για τις πηγές αυτής της ενέργειας και τη σχετική ηθική. Η κατανάλωση ενέργειας δεν αντιστοιχεί απαραίτητα ακριβώς στο περιβαλλοντικό αποτύπωμα, επειδή διαφορετικά έργα ενδέχεται να χρησιμοποιούν διαφορετικές πηγές ενέργειας, συμπεριλαμβανομένου και ενός μικρότερου ή μεγαλύτερου ποσοστού ανανεώσιμων πηγών ενέργειας. Για παράδειγμα, ο [Δείκτης κατανάλωσης ηλεκτρικής ενέργειας Bitcoin του Cambridge](https://ccaf.io/cbnsi/cbeci/comparisons) υποδεικνύει ότι η ζήτηση δικτύου Bitcoin θεωρητικά θα μπορούσε να τροφοδοτηθεί από καύση gas ή ηλεκτρική ενέργεια που θα χαθεί στη μετάδοση και τη διανομή. Η διαδρομή του Ethereum προς τη βιωσιμότητα ήταν να αντικαταστήσει το ενεργοβόρο μέρος του δικτύου με μια πράσινη εναλλακτική λύση.

Μπορείτε να δείτε περισσότερες εκτιμήσεις κατανάλωσης ενέργειας και εκπομπών άνθρακα για πολλές βιομηχανίες στον [ιστότοπο Cambridge Blockchain Network Sustainability Index](https://ccaf.io/cbnsi/ethereum).

## Εκτιμήσεις κατανάλωσης ενέργειας ανά συναλλαγή {#per-transaction-estimates}

Πολλά άρθρα υπολογίζουν την ενεργειακή δαπάνη «ανά συναλλαγή» για κρυπτοαλυσίδες. Αυτό μπορεί να είναι παραπλανητικό επειδή η ενέργεια που απαιτείται για την πρόταση και την επικύρωση ενός μπλοκ είναι ανεξάρτητη από τον αριθμό των συναλλαγών σε αυτό. Μια μονάδα ενεργειακής δαπάνης ανά συναλλαγή, συνεπάγεται ότι λιγότερες συναλλαγές θα οδηγούσαν σε μικρότερη ενεργειακή δαπάνη και αντίστροφα, κάτι που δε συμβαίνει. Επίσης, οι εκτιμήσεις ανά συναλλαγή είναι πολύ ευαίσθητες στον τρόπο με τον οποίο ορίζεται η απόδοση των συναλλαγών μιας κρυπτοαλυσίδας και η προσαρμογή αυτού του ορισμού μπορεί να γίνει παιχνιδάκι ώστε η τιμή να φαίνεται μεγαλύτερη ή μικρότερη.

Στο Ethereum, για παράδειγμα, η διεκπεραίωση μιας συναλλαγής δεν είναι μόνο αυτή του βασικού επιπέδου, είναι επίσης το άθροισμα της διεκπεραίωσης συναλλαγής όλων των πακέτων ενημέρωσης «[επιπέδου 2](/layer-2/)». Τα επίπεδα 2 δεν περιλαμβάνονται γενικά στους υπολογισμούς, αλλά η λογιστική για την πρόσθετη ενέργεια που καταναλώνεται από τους sequencers (μικρή) και τον αριθμό των συναλλαγών (μεγάλες) που επεξεργάζονται πιθανότατα θα μείωνε δραστικά τις εκτιμήσεις ανά συναλλαγή. Αυτός είναι ένας λόγος για τον οποίο οι συγκρίσεις της κατανάλωσης ενέργειας ανά συναλλαγή μεταξύ των πλατφορμών μπορεί να είναι παραπλανητικές.

## Το κόστος άνθρακα του Ethereum {#carbon-debt}

Η ενεργειακή δαπάνη του Ethereum είναι πολύ χαμηλή, αλλά αυτό δε συνέβαινε πάντα. Το Ethereum χρησιμοποίησε αρχικά την απόδειξη εργασίας η οποία είχε πολύ μεγαλύτερο περιβαλλοντικό κόστος από τον τρέχοντα μηχανισμό της απόδειξης συμμετοχής.

Αρχικά, το Ethereum σχεδίαζε να εφαρμόσει έναν μηχανισμό συναίνεσης με βάση την απόδειξη συμμετοχής και για να το κάνει χωρίς να θυσιάσει την ασφάλεια και την αποκέντρωση χρειάστηκε χρόνια εστιασμένης έρευνας και ανάπτυξης. Ως εκ τούτου, χρησιμοποιήθηκε ένας μηχανισμός απόδειξης εργασίας για την έναρξη του δικτύου. Η απόδειξη εργασίας απαιτεί από τους κρυπτορύχους να χρησιμοποιούν το υπολογιστικό τους υλικό για να υπολογίσουν μια τιμή, ξοδεύοντας ενέργεια στη διαδικασία.

![Συγκρίνοντας την κατανάλωση ενέργειας του Ethereum πριν και μετά τη «Συγχώνευση», χρησιμοποιώντας τον Πύργο του Άιφελ (330 μέτρα ύψος) στα αριστερά για να συμβολίσει την υψηλή κατανάλωση ενέργειας πριν από τη «Συγχώνευση» και μια μικρή φιγούρα Lego ύψους 4 εκατοστών στα δεξιά για να αντιπροσωπεύσει τη δραματική μείωση της κατανάλωσης ενέργειας μετά τη «Συγχώνευση»](energy_consumption_pre_post_merge.png)

Το CCRI εκτιμά ότι η «Συγχώνευση» μείωσε την ετήσια κατανάλωση ηλεκτρικής ενέργειας του Ethereum κατά περισσότερο από **99,988%**. Ομοίως, το αποτύπωμα άνθρακα του Ethereum μειώθηκε κατά περίπου **99,992%** (από 11.016.000 σε 870 τόνους CO2e). Για να το θέσουμε ως προοπτική, η μείωση των εκπομπών είναι σαν να πηγαίνετε από το ύψος του Πύργου του Άιφελ σε μια μικρή πλαστική φιγούρα παιχνιδιού, όπως φαίνεται στο παρακάτω σχήμα. Ως αποτέλεσμα, το περιβαλλοντικό κόστος της ασφάλισης του δικτύου μειώνεται δραστικά. Ταυτόχρονα, η ασφάλεια του δικτύου πιστεύεται ότι έχει βελτιωθεί.

## Ένα πράσινο επίπεδο εφαρμογής {#green-applications}

Ενώ η κατανάλωση ενέργειας του Ethereum είναι πολύ χαμηλή, υπάρχει επίσης μια σημαντική, αυξανόμενη και εξαιρετικά ενεργή δημιουργική κοινότητα [**αναγεννητική χρηματοδότηση (ReFi)**](/refi/) στο Ethereum. Οι εφαρμογές ReFi χρησιμοποιούν στοιχεία DeFi για τη δημιουργία οικονομικών εφαρμογών που έχουν θετικές εξωτερικές επιδράσεις προς όφελος του περιβάλλοντος. Το ReFi είναι μέρος ενός ευρύτερου κινήματος [«solarpunk»](https://en.wikipedia.org/wiki/Solarpunk) που είναι στενά ευθυγραμμισμένο με το Ethereum και στοχεύει να συνδυάσει την τεχνολογική πρόοδο και την περιβαλλοντική διαχείριση. Η αποκεντρωμένη και έμπιστη σύνθεση του Ethereum το καθιστά το ιδανικό βασικό επίπεδο για τις κοινότητες ReFi και solarpunk.

Οι πλατφόρμες χρηματοδότησης εγγενών δημόσιων αγαθών Web3, όπως το [Gitcoin](https://gitcoin.co) εκτελούν κλιματικές δράσεις για να τονώσουν την περιβαλλοντική συνείδηση στο επίπεδο εφαρμογής του Ethereum. Μέσω της ανάπτυξης αυτών των πρωτοβουλιών (και άλλων π.χ. [DeSci](/desci/)), το Ethereum γίνεται μια περιβαλλοντική και κοινωνικά θετική τεχνολογία.

<InfoBanner emoji=":evergreen_tree:">
  Εάν πιστεύετε ότι αυτή η σελίδα μπορεί να γίνει πιο ακριβής, αναφέρετε ένα ζήτημα ή υποβάλλετε ένα ζήτημα. Τα στατιστικά στοιχεία σε αυτήν τη σελίδα είναι εκτιμήσεις που βασίζονται σε δημόσια διαθέσιμα δεδομένα και δεν αντιπροσωπεύουν επίσημη δήλωση ή υπόσχεση από την ομάδα του ethereum.org ή το Ίδρυμα Ethereum.
</InfoBanner>

## Περισσότερες πληροφορίες {#further-reading}

- [Δείκτης βιωσιμότητας δικτύου κρυπτοαλυσίδας Cambridge](https://ccaf.io/cbnsi/ethereum)
- [Έκθεση του Λευκού Οίκου για κρυπτοαλυσίδες με απόδειξη εργασίας](https://www.whitehouse.gov/wp-content/uploads/2022/09/09-2022-Crypto-Assets-and-Climate-Report.pdf)
- [Εκπομπές Ethereum: Εκτίμηση από κάτω προς τα πάνω](https://kylemcdonald.github.io/ethereum-emissions/) - _Kyle McDonald_
- [Δείκτης κατανάλωσης ενέργειας Ethereum](https://digiconomist.net/ethereum-energy-consumption/) - _Digiconomist_
- [ETHMerge.com](https://ethmerge.com/) - _[@InsideTheSim](https://twitter.com/InsideTheSim)_
- [Η «Συγχώνευση» - Επιπτώσεις στην κατανάλωση ηλεκτρικής ενέργειας και το αποτύπωμα άνθρακα του δικτύου Ethereum](https://carbon-ratings.com/eth-report-2022) - *CCRI*
- [Κατανάλωση ενέργειας του Ethereum](https://mirror.xyz/jmcook.eth/ODpCLtO4Kq7SCVFbU4He8o8kXs418ZZDTj0lpYlZkR8)

## Σχετικά θέματα {#related-topics}

- [Το όραμα του Ethereum](/roadmap/vision/)
- [Η κύρια αλυσίδα](/roadmap/beacon-chain)
- [Η Συγχώνευση](/roadmap/merge/)
