---
title: Σχετικά με εμάς
description: Σχετικά με την ομάδα, την κοινότητα και την αποστολή του ethereum.org
lang: el
---

# Σχετικά με το ethereum.org {#about-ethereumorg}

Το ethereum.org είναι ένας δημόσιος και ανοιχτού κώδικα ιστότοπος, για την εξυπηρέτηση της κοινότητας του Ethereum, στην οποία μπορούν να συνεισφέρουν όλοι. Έχουμε μια μικρή βασική ομάδα αφιερωμένη στη συντήρηση και την ανάπτυξη του ιστότοπου με συνεισφορές από χιλιάδες μέλη της κοινότητας σε όλο τον κόσμο.

**Κανένας από το ethereum.org δε θα επικοινωνήσει μαζί σας. Μην απαντήσετε.**

## Εξήγηση για τα ονόματα {#a-note-on-names}

Είναι σύνηθες οι άνθρωποι να μπερδεύουν τα ονόματα στο χώρο του Ethereum, κάτι που μπορεί να οδηγήσει σε κακή κατανόηση του τρόπου λειτουργίας του Ethereum. Ακολουθεί μια γρήγορη εξήγηση για να ξεκαθαρίσουμε τα πράγματα:

### Ethereum {#ethereum}

Το Ethereum είναι ένα ελεύθερο δίκτυο, ένα blockchain και ένα πρωτόκολλο ανοιχτού κώδικα, το οποίο λειτουργεί, διοικείται, διαχειρίζεται και ανήκει σε μια παγκόσμια κοινότητα δεκάδων χιλιάδων προγραμματιστών, χειριστών κόμβων, κατόχων ETH και χρηστών.

[Περισσότερα για το Ethereum](/what-is-ethereum/)

[Περισσότερα για τη διακυβέρνηση του Ethereum](/governance/)

### Ether (ETH) {#ether-or-eth}

Το Ether (επίσης γνωστό με το σύμβολο του, ETH) είναι το εγγενές νόμισμα που συναλλάσσεται στο Ethereum. Το ETH απαιτείται για την πληρωμή για τη χρήση του δικτύου Ethereum (με τη μορφή χρεώσεων των συναλλαγών). Το ETH χρησιμοποιείται επίσης για την ασφάλεια του δικτύου με την αποθήκευση κεφαλαίου (κλείδωμα). Όταν οι χρήστες μιλούν για την τιμή του Ethereum, αναφέρονται στο ETH το ψηφιακό περιουσιακό στοιχείο.

[Περισσότερα για το ΕΤΗ](/eth/)

[Περισσότερα για την αποθήκευση κεφαλαίου ΕΤΗ](/staking/)

### Ίδρυμα Ethereum {#ethereum-foundation}

Ένας μη κερδοσκοπικός οργανισμός, που χρηματοδοτήθηκε αρχικά από το crowdsale του ETH, αφιερωμένος στην υποστήριξη του δικτύου και του οικοσυστήματος Ethereum.

[Περισσότερα για το Ίδρυμα Ethereum](/foundation/)

### ethereum.org {#ethereum-org}

Ένας δημόσιος ιστότοπος ανοιχτού κώδικα και εκπαιδευτικός χώρος για την κοινότητα του Ethereum. Το ethereum.org διευθύνεται από μια μικρή βασική ομάδα, που χρηματοδοτείται από το Ίδρυμα Ethereum, με συνεισφορές από χιλιάδες μέλη της κοινότητας σε όλο τον κόσμο.

Αυτή η σελίδα καλύπτει περισσότερες πληροφορίες για το ethereum.org.

## Η αποστολή μας {#our-mission}

**Η αποστολή του ethereum.org είναι να αποτελέσει την καλύτερη πύλη για την ολοένα αυξανόμενη κοινότητα του Ethereum**

Προσπαθούμε να δημιουργήσουμε έναν εύκολα κατανοητό εκπαιδευτικό χώρο για όλα τα θέματα που σχετίζονται με το Ethereum, σχεδιασμένο να βοηθά τους νέους χρήστες να εξοικειωθούν με το Ethereum και τις βασικές του έννοιες. Θέλουμε να:

- Εξηγήσουμε το Ethereum σε οποιονδήποτε νέο στο χώρο σε αυτή την τεχνολογία.
- Βοηθήσουμε τους νέους χρήστες να ξεκινήσουν με το ETH και το Ethereum.
- Βοηθήσουμε τους νέους προγραμματιστές να αρχίσουν να δημιουργούν.
- Υποστηρίζουμε τις ενημερώσεις στον κόσμο του Ethereum.
- Προβάλουμε τα επιτεύγματα που δημιουργούνται από την κοινότητα.
- Μεταφράσουμε το εκπαιδευτικό περιεχόμενο του Ethereum σε όσο το δυνατόν περισσότερες γλώσσες.

Για την επίτευξη αυτής της αποστολής, η ομάδα μας εστιάζει σε δύο πρωταρχικούς στόχους στο ethereum.org:

### 1. Βελτίωση της εμπειρίας χρήστη για τους επισκέπτες του ethereum.org {#visitors}

- Ανάπτυξη, βελτίωση και διατήρηση του περιεχόμενου ενημερωμένο
- Βελτίωση χρηστικότητας και προσβασιμότητας μέσω των βέλτιστων πρακτικών τοπικής προσαρμογής και ανάπτυξης ιστού
- Αύξηση της αφοσίωση των χρηστών μέσω λειτουργιών όπως έρευνες, κουίζ και ενσωματώσεις web3
- Διατήρηση του ιστότοπου γρήγορου και αποδοτικού

### 2. Ανάπτυξη, ενίσχυση και ενδυνάμωση της κοινότητας των εθελοντών μας {#community}

- Αύξηση του συνολικού αριθμού των εθελοντών στον ιστότοπο
- Βελτίωση της διατήρησης των εθελοντών μέσω της δέσμευσης, των αναγνωρίσεων και των ανταμοιβών
- Ενδυνάμωση των μελών της κοινότητας να κάνουν ολοένα και πιο σημαντικές συνεισφορές
- Διευκόλυνση μεγαλύτερης ποικιλίας συνεισφορών: κώδικας, περιεχόμενο, σχεδιασμός, μετάφραση, εποπτεία
- Διατήρηση της βάσης κώδικα σύγχρονη, καθαρή και σωστά τεκμηριωμένη

## Βασικές αρχές {#core-principles}

Έχουμε κάποιες βασικές αρχές που μας βοηθούν να εκπληρώσουμε την αποστολή μας.

### 1. Το ethereum.org είναι η πύλη για το Ethereum 🌏 {#core-principles-1}

Θέλουμε οι χρήστες μας να υποβάλλουν τις απορίες τους και να μπορούν να λάβουν απαντήσεις. Έτσι η πύλη μας θα πρέπει να συνδυάζει πληροφορίες, τις "μαγικές στιγμές" και τις συνδέσεις με τους σημαντικούς πόρους της κοινότητας. Ο σκοπός του περιεχομένου μας είναι να αποτελεί την κεντρική πύλη και όχι κάποιο υποκατάστατο των εκτεταμένων πόρων που ήδη υπάρχουν. Είμαστε πρόθυμοι να υποστηρίξουμε και να ενσωματώσουμε τους πόρους που έχουν δημιουργηθεί από την κοινότητα, προσφέροντάς τους περισσότερη αναγνωρισιμότητα και καθιστώντας τους πιο εύχρηστους. [Η κοινότητα του Ethereum](/community/) βρίσκεται στο επίκεντρο αυτού του γεγονότος: χρειαζόμαστε όχι απλά να εξυπηρετούμε την κοινότητα, αλλά να συνεργαζόμαστε και να αφουγκραζόμαστε τις ανάγκες της. Η ιστοσελίδα δεν είναι μόνο για την κοινότητα που έχουμε τώρα, αλλά και για την κοινότητα που ελπίζουμε να αναπτυχθεί. Πρέπει να θυμόμαστε ότι είναι μια παγκόσμια κοινότητα από ανθρώπους με διαφορετικές γλώσσες, πολιτεύματα και πολιτισμούς.

### 2. Το ethereum.org εξελίσσεται πάντοτε 🛠 {#core-principles-2}

Το Ethereum και η κοινότητα εξελίσσονται πάντοτε και αυτό θα το πραγματοποιήσουμε μέσα από το ethereum.org. Αυτός είναι ο λόγος που η ιστοσελίδα έχει ένα απλό σύστημα σχεδιασμού & τη σπονδυλωτή δομή. Πραγματοποιούμε συνεχώς αλλαγές καθώς μαθαίνουμε όλο και περισσότερα σχετικά με το τρόπο χρήσης της ιστοσελίδας και τις ανάγκες της κοινότητας από αυτή. Είμαστε μια ανοιχτή κοινότητα, αποτελούμαστε από εθελοντές, οπότε μπορείτε να προτείνετε αλλαγές ή να μας βοηθήσετε με αυτές. [Περισσότερα για τη συνεισφορά](/contributing/)

### 3. Το ethereum.org δεν είναι ένας τυπικός ιστότοπος προϊόντος 🦄 {#core-principles-3}

Το Ethereum είναι κάτι μεγαλύτερο: περιλαμβάνει μια κοινότητα, μια τεχνολογία, ένα σύνολο ιδεών και ιδεολογιών και πολλά άλλα. Αυτό σημαίνει ότι ο ιστότοπος πρέπει να διαχειριστεί πολλούς διαφορετικούς χρήστες από "έναν προγραμματιστή που ζητά ένα συγκεκριμένο εργαλείο", έως "έναν νεοφερμένο που μόλις αγόρασε μερικά ETH και δεν ξέρει τι είναι το πορτοφόλι". "Ποιος είναι ο καλύτερος ιστότοπος για μια πλατφόρμα blockchain;" παραμένει μια διαρκής ερώτηση - είμαστε πρωτοπόροι. Η υλοποίησή του απαιτεί πειραματισμό.

## Οδικός χάρτης προϊόντος {#roadmap}

Για να κάνουμε τη δουλειά μας πιο προσιτή και να προωθήσουμε περισσότερη συνεργασία με την κοινότητα, η βασική ομάδα του ethereum.org δημοσιεύει μια επισκόπηση των στόχων του οδικού χάρτη του [κύκλου διαμόρφωσης](https://www.productplan.com/glossary/shape-up-method/).

[Δείτε τον οδικό χάρτη προϊόντων του Κύκλου 1 για το 2025](https://github.com/ethereum/ethereum-org-website/issues/14726)

**Πώς σας φαίνεται;** Εκτιμούμε πάντα τα σχόλια σχετικά με τον οδικό μας χάρτη. Αν πιστεύετε ότι υπάρχει κάτι πάνω στο οποίο πρέπει να εργαστούμε, ενημερώστε μας! Καλωσορίζουμε ιδέες και PR από οποιονδήποτε στην κοινότητα.

**Θέλετε να συμμετάσχετε;** [Μάθετε περισσότερα σχετικά με τη συνεισφορά](/contributing/), [επισκεφτείτε μας στο Twitter](https://twitter.com/ethdotorg) ή συμμετάσχετε στις συζητήσεις της κοινότητας στον [διακομιστή Discord μας](https://discord.gg/ethereum-org).

## Αρχές σχεδιασμού {#design-principles}

Χρησιμοποιούμε ένα σύνολο [αρχών σχεδιασμού](/contributing/design-principles/) για να καθοδηγήσουμε το περιεχόμενο και τις αποφάσεις σχεδιασμού του ιστότοπου.

## Σύστημα σχεδιασμού {#design-system}

Δημιουργήσαμε και κυκλοφορήσαμε ένα [σύστημα σχεδιασμού](https://www.figma.com/file/NrNxGjBL0Yl1PrNrOT8G2B/ethereum.org-Design-System?node-id=0%3A1&t=QBt9RkhpPqzE3Aa6-1) για να αποστέλλουμε τις δυνατότητες πιο γρήγορα και να επιτρέπουμε στα μέλη της κοινότητας να συμμετέχουν στον ανοιχτό σχεδιασμό του ethereum.org.

Θέλετε να συμμετάσχετε;[Ακολουθήστε στο Figma](https://www.figma.com/file/NrNxGjBL0Yl1PrNrOT8G2B/ethereum.org-Design-System), το [ζητήματα GitHub](https://github.com/ethereum/ethereum-org-website/issues/6284) και συμμετάσχετε στη συζήτηση στο [κανάλι Discord #design](https://discord.gg/ethereum-org).

## Οδηγός στυλ {#style-guide}

Έχουμε έναν [οδηγό στυλ](/contributing/style-guide/) για να τυποποιήσουμε ορισμένες πτυχές του περιεχομένου γραφής και για να κάνουμε τη διαδικασία συνεισφοράς πιο εύκολη.

Σιγουρευτείτε ότι διαβάσατε [τις αρχές μας](/contributing/design-principles/) και [τον οδηγό του στυλ μας](/contributing/style-guide/) εάν θέλετε να [συμμετέχετε στον ιστότοπο](/contributing/).

Χαιρετίζουμε τα σχόλια σχετικά με τις αρχές σχεδιασμού, το σύστημα σχεδίασης και τον οδηγό στυλ. Θυμηθείτε, το ethereum.org είναι για την κοινότητα, από την κοινότητα.

## Άδεια χρήσης {#license}

Ο ιστότοπος ethereum.org είναι ανοιχτού κώδικα και έχει κατασκευαστεί με [Άδεια MIT](https://github.com/ethereum/ethereum-org-website/blob/dev/LICENSE) εκτός εάν ορίζεται διαφορετικά. Περισσότερα για τους [όρους χρήσης](/terms-of-use/) του ethereum.org.

## Τρέχουσες εργασίες {#open-jobs}

Αν και αυτός ο ιστότοπος είναι ανοιχτού κώδικα και ο καθένας μπορεί να εργαστεί σε αυτόν, έχουμε μια ομάδα αποκλειστικά για το ethereum.org και άλλα διαδικτυακά έργα του Ιδρύματος Ethereum.

Θα δημοσιεύσουμε εδώ οποιαδήποτε εργασία χρειάζεται. Εάν δε βλέπετε έναν ρόλο εδώ για εσάς, μεταβείτε στον [διακομιστή μας Discord](https://discord.gg/ethereum-org) και πείτε μας πώς θα θέλατε να συνεργαστείτε μαζί μας!

Αναζητάτε κάτι πέρα από την ομάδα του ethereum.org; [Ελέγξτε τις υπόλοιπες διαθέσιμες εργασίες του Ethereum](/community/get-involved/#ethereum-jobs/).
