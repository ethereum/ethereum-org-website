---
title: Υποστήριξη Ethereum
description: Λάβετε υποστήριξη στο οικοσύστημα του Ethereum.
lang: el
---

# Υποστήριξη Ethereum {#support}

## Επίσημη υποστήριξη του Ethereum {#official-support}

Χρειάζεστε επίσημη υποστήριξη του Ethereum; Το πρώτο πράγμα που πρέπει να γνωρίζετε είναι ότι το Ethereum είναι αποκεντρωμένο. Αυτό σημαίνει ότι κανένας κεντρικός οργανισμός, οντότητα ή άτομο δεν κατέχει το Ethereum και γι' αυτό δεν υπάρχουν επίσημα κανάλια υποστήριξης.

Η κατανόηση της αποκεντρωμένης φύσης του Ethereum είναι ζωτικής σημασίας, **γιατί οποιοσδήποτε παρουσιάζεται ως επίσημη υποστήριξη για το Ethereum πιθανότατα προσπαθεί να σας εξαπατήσει!** Η καλύτερη προστασία ενάντια στους κακόβουλους είναι να ενημερωθείτε σωστά και να λαμβάνετε σοβαρά υπόψη τα θέματα ασφαλείας.

<DocLink href="/security/">
  Ασφάλεια του Ethereum και πρόληψη κατά της απάτης
</DocLink>

<DocLink href="/learn/">
  Μάθετε τις βασικές αρχές του Ethereum
</DocLink>

Παρά την έλλειψη επίσημης υποστήριξης, πολλές ομάδες, κοινότητες και έργα σε όλο το οικοσύστημα του Ethereum είναι πρόθυμοι να βοηθήσουν και μπορείτε να βρείτε πολλές χρήσιμες πληροφορίες και πόρους σε αυτήν τη σελίδα. Έχετε περισσότερες ερωτήσεις; Εγγραφείτε στο [ethereum.org Discord](/discord/) και θα προσπαθήσουμε να σας βοηθήσουμε.

## Συχνές ερωτήσεις {#faq}

### Έχω στείλει ETH σε λάθος πορτοφόλι {#wrong-wallet}

Μια συναλλαγή που αποστέλλεται στο Ethereum είναι μη αναστρέψιμη. Δυστυχώς, εάν έχετε στείλει ETH σε λάθος πορτοφόλι, δεν υπάρχει τρόπος να ανακτήσετε αυτά τα χρήματα. Κανένας κεντρικός οργανισμός, οντότητα ή πρόσωπο δεν κατέχει το Ethereum, πράγμα που σημαίνει ότι κανείς δεν μπορεί να επέμβει στις συναλλαγές. Επομένως, είναι ζωτικής σημασίας να ελέγχετε πάντα τις συναλλαγές σας πριν τις ολοκληρώσετε.

### Πώς μπορώ να διεκδικήσω το δώρο μου στο Ethereum; {#giveaway-scam}

Τα δώρα στο Ethereum είναι απάτες που έχουν σχεδιαστεί για να κλέψουν τα ETH σας. Μη δελεάζεστε από προσφορές που φαίνονται πολύ καλές για να είναι αληθινές, εάν στείλετε ETH σε μια διεύθυνση προσφοράς δε θα λάβετε δώρο και δε θα μπορείτε να ανακτήσετε τα χρήματά σας.

[Περισσότερα για την πρόληψη κατά της απάτης](/security/#common-scams)

### Η συναλλαγή μου καθυστερεί {#stuck-transaction}

Οι συναλλαγές στο Ethereum μερικές φορές μπορεί να καθυστερούν εάν έχετε υποβάλει χαμηλότερες κρατήσεις συναλλαγής από αυτή που απαιτείται λόγω της ζήτησης του δικτύου. Πολλά πορτοφόλια παρέχουν επιλογή για εκ νέου υποβολή της ίδιας συναλλαγής, με υψηλότερη χρέωση για την επίσπευσή της. Εναλλακτικά, μπορείτε να ακυρώσετε μια εκκρεμή συναλλαγή στέλνοντας μια συναλλαγή στη δική σας διεύθυνση και χρησιμοποιώντας το ίδιο «nonce» με την εκκρεμή συναλλαγή.

[Πώς να επιταχύνετε ή να ακυρώσετε μια εκκρεμή συναλλαγή στο MetaMask](https://metamask.zendesk.com/hc/en-us/articles/360015489251-How-to-speed-up-or-cancel-a-pending-transaction)

[Πώς να ακυρώσετε τις εκκρεμείς συναλλαγές Ethereum](https://info.etherscan.com/how-to-cancel-ethereum-pending-transactions/)

### Πώς μπορώ να κρυπτορύξω Ethereum; {#mining-ethereum}

Η κρυπτόρυξη στο Ethereum δεν είναι πλέον δυνατή. Η κρυπτόρυξη απενεργοποιήθηκε όταν το Ethereum πέρασε από την [απόδειξη εργασίας](/glossary/#pow) στην [απόδειξη συμμετοχής](/glossary/#pos). Τώρα, αντί για κρυπτορύχους, το Ethereum έχει επικυρωτές. Οποιοσδήποτε μπορεί να [αποθηκεύσει κεφάλαιο](/glossary/#staking) σε ETH και να λάβει ανταμοιβές για την εκτέλεση λογισμικού επικύρωσης για την ασφάλεια του δικτύου.

### Πώς να γίνετε χρήστης με αποθηκευμένο κεφάλαιο / επικυρωτής; {#how-to-stake}

Για να γίνετε επικυρωτής, πρέπει να αποθηκεύσετε 32 ETH στο συμβόλαιο κατάθεσης του Ethereum και να δημιουργήσετε έναν κόμβο επικύρωσης. Περισσότερες πληροφορίες είναι διαθέσιμες στη [σελίδα αποθήκευσης κεφαλαίου](/staking) και στην [πλατφόρμα εκκίνησης αποθήκευσης κεφαλαίου](https://launchpad.ethereum.org/).

## Δημιουργία αποκεντρωμένων εφαρμογών {#building-support}

Η υλοποίηση μπορεί να είναι δύσκολη. Δείτε παρακάτω ιστότοπους ανάπτυξης με έμπειρους προγραμματιστές Ethereum που μπορούν να σας βοηθήσουν.

- [Alchemy University](https://university.alchemy.com/#starter_code)
- [CryptoDevs discord](https://discord.com/invite/5W5tVb3)
- [Ethereum StackExchange](https://ethereum.stackexchange.com/)
- [StackOverflow](https://stackoverflow.com/questions/tagged/web3)
- [Web3 University](https://www.web3.university/)
- [LearnWeb3](https://discord.com/invite/learnweb3)

Μπορείτε επίσης να βρείτε οδηγούς τεκμηρίωσης και ανάπτυξης στην ενότητα [Πόροι προγραμματιστών Ethereum](/developers/).

### Εργαλεία {#dapp-tooling}

Η ερώτησή σας αφορά σε συγκεκριμένο εργαλείο, έργο, ή βιβλιοθήκη; Τα περισσότερα έργα έχουν διακομιστές συνομιλίας ή φόρουμ αφιερωμένα στην υποστήριξή σας.

Δείτε μερικά δημοφιλή παραδείγματα:

- [Solidity](https://gitter.im/ethereum/solidity)
- [ethers.js](https://discord.gg/6jyGVDK6Jx)
- [web3.js](https://discord.gg/GsABYQu4sC)
- [Hardhat](https://discord.gg/xtrMGhmbfZ)
- [Alchemy](http://alchemy.com/discord)
- [Tenderly](https://discord.gg/fBvDJYR)

## Εκτέλεση κόμβου {#node-support}

Αν εκτελείτε έναν κόμβο ή έναν επαληθευτή, δείτε παρακάτω μερικές κοινότητες που είναι αφιερωμένες να σας βοηθήσουν να ξεκινήσετε.

- [EthStaker discord](https://discord.gg/ethstaker)
- [EthStaker reddit](https://www.reddit.com/r/ethstaker)

Οι περισσότεροι από τους πελάτες του Ethereum έχουν επίσης ξεχωριστούς, δημόσιους χώρους, όπου μπορείτε να λάβετε υποστήριξη και να υποβάλλετε ερωτήσεις.

### Λογισμικό πελάτη {#execution-clients}

- [Geth](https://discord.gg/FqDzupGyYf)
- [Nethermind](https://discord.gg/YJx3pm8z5C)
- [Besu](https://discord.gg/p8djYngzKN)
- [Erigon](https://github.com/ledgerwatch/erigon/issues)
- [Reth](https://github.com/paradigmxyz/reth/discussions)

### Προγράμματα συναίνεσης {#consensus-clients}

- [Prysm](https://discord.gg/prysmaticlabs)
- [Nimbus](https://discord.gg/nSmEH3qgFv)
- [Lighthouse](https://discord.gg/cyAszAh)
- [Teku](https://discord.gg/7hPv2T6)
- [Lodestar](https://discord.gg/aMxzVcr)
- [Grandine](https://discord.gg/H9XCdUSyZd)

Μπορείτε επίσης να [μάθετε πώς να εκτελέσετε έναν κόμβο εδώ](/developers/docs/nodes-and-clients/run-a-node/).
