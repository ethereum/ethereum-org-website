---
title: Διακυβέρνηση Ethereum
description: Εισαγωγή στον τρόπο λήψεως αποφάσεων σχετικά με το Ethereum.
lang: el
---

# Εισαγωγή στη διακυβέρνηση του Ethereum {#introduction}

_Εάν δεν υπάρχει ιδιοκτήτης στο Ethereum, πώς λαμβάνονται αποφάσεις σχετικά με τις αλλαγές στο Ethereum; Η διακυβέρνηση του Ethereum αναφέρεται στη διαδικασία που επιτρέπει τη λήψη τέτοιων αποφάσεων._

<Divider />

## Τι είναι η διακυβέρνηση; {#what-is-governance}

Η διακυβέρνηση είναι το σύστημα που επιτρέπει τη λήψη αποφάσεων. Σε μια τυπική οργανωτική δομή, η εκτελεστική ομάδα ή ένα διοικητικό συμβούλιο μπορεί να έχει τον τελευταίο λόγο στη λήψη αποφάσεων. Ή ίσως οι μέτοχοι ψηφίζουν τις προτάσεις για την υιοθέτηση αλλαγών. Σε ένα πολιτικό σύστημα, οι εκλεγμένοι αξιωματούχοι μπορούν να θεσπίσουν νομοθεσία που επιχειρεί να εκπροσωπήσει τις επιθυμίες των ψηφοφόρων τους.

## Αποκεντρωμένη διακυβέρνηση {#decentralized-governance}

Κανένα άτομο δεν κατέχει ούτε ελέγχει το πρωτόκολλο Ethereum, αλλά πρέπει να ληφθούν αποφάσεις σχετικά με την εφαρμογή αλλαγών για να διασφαλιστεί καλύτερα η επιβιωσημότητα και η ευημερία του δικτύου. Αυτή η έλλειψη ιδιοκτησίας καθιστά την παραδοσιακή οργανωτική διακυβέρνηση μία ασυμβίβαστη λύση.

## Διαχείριση Ethereum {#ethereum-governance}

Η διακυβέρνηση Ethereum είναι η διαδικασία με την οποία γίνονται αλλαγές στο πρωτόκολλο. Είναι σημαντικό να επισημάνουμε ότι αυτή η διαδικασία δε σχετίζεται με τον τρόπο με τον οποίο οι άνθρωποι και οι εφαρμογές χρησιμοποιούν το πρωτόκολλο. Το Ethereum λειτουργεί χωρίς να χρειάζεται καμία άδεια. Οποιοσδήποτε από οπουδήποτε στον κόσμο μπορεί να συμμετάσχει σε δραστηριότητες on-chain. Δεν υπάρχουν κανόνες για το ποιος μπορεί ή δεν μπορεί να δημιουργήσει μια εφαρμογή ή να εκτελέσει μια συναλλαγή. Ωστόσο, υπάρχει μια διαδικασία για να προτείνονται αλλαγές στο βασικό πρωτόκολλο, στο οποίο τρέχουν οι αποκεντρωμένες εφαρμογές. Δεδομένου ότι πολλοί άνθρωποι εξαρτώνται από τη σταθερότητα του Ethereum, υπάρχει ένα πολύ υψηλό όριο για τις βασικές αλλαγές, συμπεριλαμβανομένων των κοινωνικών και τεχνικών διαδικασιών, προκειμένου να διασφαλιστεί ότι οι τυχόν αλλαγές στο Ethereum είναι ασφαλείς και υποστηρίζονται ευρέως από την κοινότητα.

### Διακυβέρνηση επί της αλυσίδας ή εκτός αλυσίδας {#on-chain-vs-off-chain}

H τεχνολογία blockchain επιτρέπει νέες δυνατότητες διακυβέρνησης, γνωστές ως διακυβέρνηση επί της αλυσίδας (on-chain governance). Στη διακυβέρνηση επί της αλυσίδας, οι προτεινόμενες αλλαγές στο πρωτόκολλο αποφασίζονται με ψηφοφορία των ενδιαφερόμενων μερών (stakeholders), συνήθως κατόχων ενός token διακυβέρνησης και η ψηφοφορία πραγματοποιείται στο blockchain. Σε κάποιες μορφές διακυβέρνησης επί της αλυσίδας, οι προτεινόμενες αλλαγές στο πρωτόκολλο έχουν ήδη γραφτεί σε κώδικα και υλοποιούνται αυτόματα εάν οι ενδιαφερόμενοι εγκρίνουν τις αλλαγές με την υπογραφή μιας συναλλαγής.

Σε αντίθετη προσέγγιση, η διακυβέρνηση εκτός αλυσίδας (off-chain governance), είναι όπου οι αποφάσεις για αλλαγές στο πρωτόκολλο λαμβάνονται μέσω μιας άτυπης διαδικασίας κοινωνικής συζήτησης, η οποία εάν εγκριθεί, θα εφαρμοστεί στον κώδικα.

Η **διακυβέρνηση του Ethereum πραγματοποιείται εκτός αλυσίδας**, με μεγάλη ποικιλία stakeholders να συμμετέχουν στη διαδικασία.

_Αν και σε επίπεδο πρωτοκόλλου η διακυβέρνηση του Ethereum είναι εκτός αλυσίδας, πολλές περιπτώσεις χρήσης που έχουν οικοδομηθεί πάνω στο Ethereum, όπως οι DAO (Αυτόνομοι Αποκεντρωμένοι Οργανισμοί), χρησιμοποιούν διακυβέρνηση επί της αλυσίδας._

<ButtonLink href="/dao/">
  Περισσότερα για τους DAO
</ButtonLink>

<Divider />

## Ποιοι συμμετέχουν; {#who-is-involved}

Η [κοινότητα του Ethereum](/community/) αποτελείται από διάφορους stakeholders, με τον καθένα να παίζει συγκεκριμένο ρόλο στη διαδικασία διακυβέρνησης. Ας τα δούμε ξεκινώντας από αυτούς που βρίσκονται πιο μακριά από το πρωτόκολλο και προχωρώντας προς αυτούς που βρίσκονται πιο κοντά:

- **Κάτοχοι Ether:** Αυτοί που διατηρούν ένα αυθαίρετο ποσό ETH. [Περισσότερα για το ETH](/eth/).
- **Χρήστες εφαρμογών:** Αυτοί που αλληλεπιδρούν με εφαρμογές στο blockchain Ethereum.
- **Προγραμματιστές εφαρμογών/εργαλείων:** Αυτοί που γράφουν εφαρμογές που εκτελούνται στο blockchain Ethereum (π.χ. DeFi, NFTs κ.λπ.) ή δημιουργούν εργαλεία για αλληλεπίδραση με το Ethereum (π.χ. πορτοφόλια, σουίτες δοκιμών κ.λπ.). [Περισσότερα για τις dapps](/dapps/).
- **Διαχειριστές κόμβων:** Αυτοί που διαχειρίζονται κόμβους που διαδίδουν μπλοκ και συναλλαγές, απορρίπτοντας οποιαδήποτε μη έγκυρη συναλλαγή ή μπλοκ που συναντούν. [Περισσότερα για τους κόμβους](/developers/docs/nodes-and-clients/).
- **Συντάκτες EIP:** Αυτοί που προτείνουν αλλαγές στο πρωτόκολλο Ethereum, με τη μορφή Προτάσεων Βελτίωσης Ethereum (EIP - Ethereum Improvement Proposals). [Περισσότερα για τα EIP](/eips/).
- **Επικυρωτές:** Αυτοί που διαχειρίζονται κόμβους που μπορούν να προσθέσουν νέα μπλοκ στο blockchain Ethereum.
- **Προγραμματιστές πρωτοκόλλου:** (γνωστοί και ως «Core Developers»): αυτοί που συντηρούν τις διάφορες υλοποιήσεις του Ethereum (π.χ. go-ethereum, Nethermind, Besu, Erigon, Reth στο επίπεδο εκτέλεσης ή Prysm, Lighthouse, Nimbus, Teku, Lodestar στο επίπεδο συναίνεσης). [Περισσότερα για τους πελάτες Ethereum](/developers/docs/nodes-and-clients/).

_Σημείωση: Οποιοσδήποτε μπορεί να ανήκει σε πολλές από αυτές τις ομάδες (π.χ. ένας προγραμματιστής πρωτοκόλλου θα μπορούσε να υποστηρίξει ένα EIP, να εκτελέσει έναν επικυρωτή αλυσίδας και να χρησιμοποιήσει εφαρμογές DeFi). Ωστόσο, για λόγους σαφήνειας της έννοιας, είναι καλύτερο να τα διακρίνουμε._

<Divider />

## Τι είναι το EIP; {#what-is-an-eip}

Μια σημαντική διαδικασία που χρησιμοποιείται στη διακυβέρνηση του Ethereum είναι η κατάθεση Προτάσεων Βελτίωσης Ethereum **Ethereum Improvement Proposals - (EIP)**. Τα EIP είναι πρότυπα που καθορίζουν πιθανά νέα χαρακτηριστικά ή διαδικασίες για το Ethereum. Οποιοδήποτε μέλος της κοινότητας Ethereum μπορεί να δημιουργήσει ένα EIP. Εάν ενδιαφέρεστε να συντάξετε ένα EIP ή να συμμετάσχετε σε διαδικασία αξιολόγησης από ομοτίμους (peer-review) ή στη διακυβέρνηση του Ethereum, δείτε:

<ButtonLink href="/eips/">
  Περισσότερα για τα EIP
</ButtonLink>

<Divider />

## Η επίσημη διαδικασία {#formal-process}

Η επίσημη διαδικασία για την εισαγωγή αλλαγών στο πρωτόκολλο Ethereum έχει ως εξής:

1. **Προτάσεις Βασικών EIP:** Όπως περιγράφεται στο [EIP-1](https://eips.ethereum.org/EIPS/eip-1#core-eips), το πρώτο βήμα για την επίσημη πρόταση μιας αλλαγής στο Ethereum είναι να την περιγράψετε λεπτομερώς σε μια Πρόταση Βασικού EIP (Core EIP). Αυτό θα λειτουργήσει ως ο επίσημος τεχνικός ορισμός για το EIP, το οποίο θα υλοποιήσουν οι Προγραμματιστές Πρωτοκόλλου εάν εγκριθεί.

2. **Παρουσίαση του EIP σας στους Προγραμματιστές Πρωτοκόλλου:** Αφού έχετε ένα Core EIP για το οποίο έχετε λάβει υπόψη τις προτάσεις της κοινότητας, θα πρέπει να το παρουσιάσετε στους Προγραμματιστές Πρωτοκόλλου. Μπορείτε να το κάνετε αυτό προτείνοντάς το για συζήτηση στο [AllCoreDevs](https://github.com/ethereum/execution-specs/tree/master/network-upgrades#getting-the-considered-for-inclusion-cfi-status). Είναι πιθανό ορισμένες συζητήσεις να έχουν ήδη λάβει χώρα ασύγχρονα στο [φόρουμ Ethereum Magician's](https://ethereum-magicians.org/) ή στο [Discord Έρευνας και Ανάπτυξης Ethereum (Ethereum R&D Discord)](https://discord.gg/mncqtgVSVw).

> Δυνατές εκβάσεις αυτού του σταδίου:

> - Το EIP θα ληφθεί υπόψη για μελλοντική αναβάθμιση δικτύου.
> - Θα ζητηθούν τεχνικές αλλαγές.
> - Μπορεί να απορριφθεί εάν δεν αποτελεί προτεραιότητα ή η βελτίωση δεν είναι αρκετά σημαντική σε σχέση με την προσπάθεια ανάπτυξης.

3. **Επανάληψη προς τελική πρόταση:** Αφού λάβετε σχόλια από όλα τα σχετικά ενδιαφερόμενα μέρη, πιθανότατα θα χρειαστεί να κάνετε αλλαγές στην αρχική σας πρόταση για να βελτιώσετε την ασφάλεια της ή να καλύψετε καλύτερα τις ανάγκες διαφορετικών χρηστών. Μόλις το EIP σας ενσωματώσει όλες τις αλλαγές που θεωρείτε απαραίτητες, θα πρέπει να το παρουσιάσετε ξανά στους Προγραμματιστές Πρωτοκόλλου. Στη συνέχεια, θα προχωρήσετε στο επόμενο βήμα της διαδικασίας ή θα προκύψουν νέες ανησυχίες, που θα απαιτήσουν έναν ακόμη γύρο επαναλήψεων στην πρότασή σας.

4. **Συμπερίληψη EIP στην αναβάθμιση δικτύου:** Εφόσον εγκριθεί, δοκιμαστεί και υλοποιηθεί το EIP, προγραμματίζεται ως μέρος μιας αναβάθμισης δικτύου. Λόγω του υψηλού κόστους συντονισμού των αναβαθμίσεων δικτύου (όλοι πρέπει να αναβαθμίσουν ταυτόχρονα), τα EIP συνήθως ομαδοποιούνται σε αναβαθμίσεις.

5. **Ενεργοποίηση αναβάθμισης δικτύου:** Αφού ενεργοποιηθεί η αναβάθμιση δικτύου, το EIP θα δημοσιευθεί στο δίκτυο Ethereum. _Σημείωση: οι αναβαθμίσεις δικτύου συνήθως ενεργοποιούνται σε δίκτυα δοκιμών (testnets) πριν ενεργοποιηθούν στο κύριο δίκτυο Ethereum (Ethereum Mainnet)._

Αυτή η εξήγηση, αν και πολύ απλοποιημένη, δίνει μια επισκόπηση των σημαντικών σταδίων για την ενεργοποίηση μιας αλλαγής πρωτοκόλλου στο Ethereum. Τώρα, ας δούμε τους άτυπους παράγοντες που παίζουν ρόλο κατά τη διάρκεια αυτής της διαδικασίας.

## Η ανεπίσημη διαδικασία {#informal-process}

### Κατανόηση προηγούμενων εργασιών {#prior-work}

Οι «Πρωταθλητές» των EIP θα πρέπει να εξοικειωθούν με προηγούμενες εργασίες και προτάσεις προτού δημιουργήσουν ένα EIP το οποίο μπορεί να ληφθεί σοβαρά υπόψη για ανάπτυξη στο Κύριο Δίκτυο Ethereum. Με αυτόν τον τρόπο, το EIP ελπίζεται να φέρει κάτι νέο που δεν έχει απορριφθεί προηγουμένως. Οι τρεις κύριοι χώροι για να ερευνήσετε αυτό το θέμα είναι το [αποθετήριο των EIP](https://github.com/ethereum/EIPs), το [Ethereum Magicians](https://ethereum-magicians.org/) και το [ethresear.ch](https://ethresear.ch/).



### Ομάδες εργασίας {#working-groups}

Είναι απίθανο το αρχικό προσχέδιο ενός EIP να εφαρμοστεί στο Κύριο Δίκτυο Ethereum χωρίς επεξεργασίες ή αλλαγές. Γενικά, οι «Πρωταθλητές» των EIP θα συνεργαστούν με μια ομάδα Προγραμματιστών Πρωτοκόλλου για να καθορίσουν, να υλοποιήσουν, να δοκιμάσουν, να επαναλάβουν και να οριστικοποιήσουν την πρότασή τους. Ιστορικά, αυτές οι ομάδες εργασίας έχουν χρειαστεί αρκετούς μήνες (και μερικές φορές χρόνια!) εργασίας. Ομοίως, οι «Πρωταθλητές» των EIP για τέτοιες αλλαγές θα πρέπει να συμπεριλάβουν σχετικούς Προγραμματιστές Εφαρμογών/Εργαλείων έγκαιρα στις προσπάθειές τους για να συγκεντρώσουν σχόλια από τους τελικούς χρήστες και να μετριάσουν τους κινδύνους ανάπτυξης.



### Συναίνεση κοινότητας {#community-consensus}

Ενώ ορισμένα EIP αποτελούν απλές τεχνικές βελτιώσεις με ελάχιστες αποχρώσεις, άλλα είναι πιο σύνθετα και περιλαμβάνουν ανταλλάγματα που θα επηρεάσουν διαφορετικούς stakeholders με διαφορετικούς τρόπους. Αυτό σημαίνει ότι ορισμένα EIP είναι πιο αμφιλεγόμενα εντός της κοινότητας από άλλα.

Δεν υπάρχει σαφές εγχειρίδιο για τον χειρισμό αμφιλεγόμενων προτάσεων. Αυτό είναι αποτέλεσμα του αποκεντρωμένου σχεδιασμού του Ethereum, όπου καμία μεμονωμένη ομάδα stakeholders δεν μπορεί να εξαναγκάσει τις άλλες με βία: οι προγραμματιστές πρωτοκόλλου μπορούν να επιλέξουν να μην εφαρμόσουν αλλαγές στον κώδικα. Οι διαχειριστές κόμβων μπορούν να επιλέξουν να μην εκτελούν την τελευταία έκδοση λογισμικού πελάτη Ethereum. Οι ομάδες ανάπτυξης εφαρμογών και οι χρήστες μπορούν να επιλέξουν να μην πραγματοποιούν συναλλαγές στην κρυπτοαλυσίδα. Εφόσον οι Προγραμματιστές Πρωτοκόλλου δεν έχουν κανέναν τρόπο να αναγκάσουν τους ανθρώπους να υιοθετήσουν αναβαθμίσεις δικτύου, γενικά θα αποφεύγουν την εφαρμογή EIP όπου η αμφιλεγόμενη φύση τους υπερτερεί των οφελών για την ευρύτερη κοινότητα.

Από τους «Πρωταθλητές» των EIP αναμένεται να ζητήσουν σχόλια από όλα τα σχετικά ενδιαφερόμενα μέρη. Εάν βρεθείτε πρωταγωνιστής ενός αμφιλεγόμενου EIP, θα πρέπει να προσπαθήσετε να αντιμετωπίσετε τις αντιρρήσεις για να οικοδομήσετε συναίνεση γύρω από το EIP σας. Λαμβάνοντας υπόψη το μέγεθος και τη διαφορετικότητα της κοινότητας Ethereum, δεν υπάρχει μεμονωμένος δείκτης (π.χ. ψήφος με token) που μπορεί να χρησιμοποιηθεί για να μετρηθεί η συναίνεση της κοινότητας και οι «Πρωταθλητές» των EIP αναμένεται να προσαρμοστούν στις συνθήκες της πρότασής τους.

Εκτός από την ασφάλεια του δικτύου Ethereum, οι Προγραμματιστές Πρωτοκόλλου ιστορικά έχουν δώσει σημαντική βαρύτητα σε αυτό που αξιολογούν οι Προγραμματιστές Εφαρμογών/Εργαλείων και οι Χρήστες Εφαρμογών, δεδομένου ότι η χρήση και η ανάπτυξη τους στο Ethereum είναι αυτό που κάνει το οικοσύστημα ελκυστικό για άλλους stakeholders. Επιπλέον, τα EIP πρέπει να εφαρμοστούν σε όλες τις υλοποιήσεις πελατών, οι οποίες διαχειρίζονται από διακριτές ομάδες. Μέρος αυτής της διαδικασίας συνήθως σημαίνει να πείσετε πολλές ομάδες Προγραμματιστών Πρωτοκόλλου ότι μια συγκεκριμένη αλλαγή είναι πολύτιμη και ότι βοηθά τους τελικούς χρήστες ή επιλύει ένα ζήτημα ασφαλείας.

<Divider />



## Αντιμετώπιση διαφωνιών {#disagreements}

Έχοντας πολλούς stakeholders με διαφορετικά κίνητρα και πεποιθήσεις σημαίνει ότι οι διαφωνίες δεν είναι ασυνήθεις.

Γενικά, οι διαφωνίες επιλύονται με μακροσκελείς συζητήσεις σε δημόσια φόρουμ για να κατανοηθεί η ρίζα του προβλήματος και να επιτραπεί σε οποιονδήποτε να συμμετάσχει. Συνήθως, η μία ομάδα υποχωρεί ή επιτυγχάνεται μία μέση λύση. Εάν μια ομάδα αισθάνεται αρκετά δυνατή, το να επιβάλει μια συγκεκριμένη αλλαγή θα μπορούσε να οδηγήσει σε διαχωρισμό της αλυσίδας. Ο διαχωρισμός της αλυσίδας συμβαίνει όταν κάποιοι stakeholders διαμαρτύρονται για την εφαρμογή μιας αλλαγής στο πρωτόκολλο, με αποτέλεσμα να λειτουργούν διαφορετικές, ασυμβίβαστες εκδόσεις του πρωτοκόλλου, από τις οποίες προκύπτουν δύο ξεχωριστές κρυπτοαλυσίδες.



### Η ενσωμάτωση DAO {#dao-fork}

Οι τεχνικές ενσωματώσεις συμβαίνουν όταν χρειάζονται σημαντικές τεχνικές αναβαθμίσεις ή αλλαγές στο δίκτυο και αλλάζουν τους «κανόνες» του πρωτοκόλλου. Οι πελάτες Ethereum πρέπει να ενημερώσουν το λογισμικό τους για να εφαρμόσουν τους νέους κανόνες της διακλάδωσης. Οι [Πελάτες Ethereum](/developers/docs/nodes-and-clients/) πρέπει να ενημερώσουν το λογισμικό τους για να εφαρμόσουν τους νέους κανόνες της αναβάθμισης.

Το ενσωμάτωση DAO ήταν η απάντηση στην [επίθεση DAO το 2016](https://www.coindesk.com/understanding-dao-hack-journalists), όπου ένα επισφαλές συμβόλαιο [DAO](/glossary/#dao) είχε εξαντληθεί σε πάνω από 3.6 εκατομμύρια ETH σε μια επίθεση. Η αναβάθμιση μετέφερε τα χρήματα από το ελαττωματικό συμβόλαιο σε ένα νέο συμβόλαιο, επιτρέποντας σε όποιον έχασε χρήματα στην επίθεση να τα ανακτήσει.

Αυτός ο τρόπος αντιμετώπισης ψηφίστηκε από την κοινότητα του Ethereum. Κάθε κάτοχος ETH ήταν σε θέση να ψηφίσει μέσω μιας συναλλαγής στη [πλατφόρμα ψηφοφορίας](https://web.archive.org/web/20170620030820/http://v1.carbonvote.com/). Η απόφαση για την εφαρμογή της ενσωμάτωσης έφτασε πάνω από το 85% των ψήφων.

Πρέπει να σημειωθεί ότι ενώ το πρωτόκολλο αναβαθμίστηκε για να ανατρέψει την παραβίαση, το βάρος που είχε η ψηφοφορία στη λήψη της απόφασης για αναβάθμιση είναι αμφισβητήσιμο για διάφορους λόγους:

- Η συμμετοχή στην ψηφοφορία ήταν απίστευτα χαμηλή.
- Οι περισσότεροι δε γνώριζαν ότι συνέβαινε η ψηφοφορία.
- Η ψηφοφορία εκπροσωπούσε μόνο τους κατόχους ETH και όχι άλλους συμμετέχοντες στο σύστημα.

Ένα μέρος της κοινότητας αρνήθηκε να αναβαθμιστεί, κυρίως επειδή θεωρούσε ότι το περιστατικό του DAO δεν ήταν ελάττωμα στο πρωτόκολλο. Συνέχισαν με την υλοποίηση του [Ethereum Classic](https://ethereumclassic.org/).

Σήμερα, η κοινότητα του Ethereum έχει υιοθετήσει μια πολιτική μη παρέμβασης σε περιπτώσεις σφαλμάτων συμβολαίων ή απώλειας κεφαλαίων για να διατηρήσει την ουδετερότητα του συστήματος αξιόπιστη.

Δείτε περισσότερα για την παραβίαση DAO.

<YouTube id="rNeLuBOVe8A" />

<Divider />



### Η χρησιμότητα της τεχνικής αναβάθμισης {#forking-utility}

Το fork του Ethereum/Ethereum Classic είναι ένα εξαιρετικό παράδειγμα ενός υγιούς fork. Είχαμε δύο ομάδες που διαφωνούσαν έντονα μεταξύ τους σε ορισμένες βασικές αξίες, σε σημείο που θεώρησαν ότι άξιζε τους κινδύνους που συνεπάγονταν η επιδίωξη των συγκεκριμένων δράσεων τους.

Η δυνατότητα αναβάθμισης σε περιπτώσεις σημαντικών πολιτικών, φιλοσοφικών ή οικονομικών διαφορών παίζει σημαντικό ρόλο στην επιτυχία της διακυβέρνησης του Ethereum. Χωρίς τη δυνατότητα αναβάθμισης, η εναλλακτική ήταν συνεχείς εσωτερικές διαμάχες, η αναγκαστική απρόθυμη συμμετοχή για εκείνους που τελικά δημιούργησαν το Ethereum Classic και ένα όλο και πιο διαφορετικό όραμα για το πώς μοιάζει η επιτυχία για το Ethereum.

<Divider />



## Διακυβέρνηση κύριας αλυσίδας {#beacon-chain}

Η διαδικασία διακυβέρνησης του Ethereum συχνά ανταλλάσσει την ταχύτητα και την αποδοτικότητα για την εξωστρέφεια και τη συμπερίληψη. Προκειμένου να επιταχυνθεί η ανάπτυξη της Κύριας Αλυσίδας, ξεκίνησε ξεχωριστά από το δίκτυο Ethereum η απόδειξη εργασίας και ακολούθησε τις δικές της πρακτικές διακυβέρνησης.

Ενώ οι προδιαγραφές και οι υλοποιήσεις ανάπτυξης ήταν πάντα πλήρως ανοιχτού κώδικα, οι επίσημες διαδικασίες που χρησιμοποιούνταν για την πρόταση ενημερώσεων που περιγράφηκαν παραπάνω δε χρησιμοποιήθηκαν. Αυτό επέτρεψε στους ερευνητές και τους υλοποιητές να καθορίσουν και να συμφωνήσουν σε αλλαγές πιο γρήγορα.

Όταν η Κύρια Αλυσίδα συγχωνεύθηκε με το επίπεδο εκτέλεσης του Ethereum στις 15 Σεπτεμβρίου 2022, η συγχώνευση ολοκληρώθηκε ως μέρος της [αναβάθμισης Paris του δικτύου](/history/#paris). Η πρόταση [EIP-3675](https://eips.ethereum.org/EIPS/eip-3675) άλλαξε από «Last Call» σε «Final», ολοκληρώνοντας τη μετάβαση στην απόδειξη συμμετοχής (proof-of-stake).

<ButtonLink href="/roadmap/merge/">
  Περισσότερα για τη συγχώνευση
</ButtonLink>

<Divider />



## Πώς μπορείτε να συμμετέχετε; {#get-involved}

- [Προτείνοντας EIP](/eips/#participate)
- [Συζητώντας τις τρέχουσες προτάσεις](https://ethereum-magicians.org/)
- [Συμμετέχοντας στις συζητήσεις R&D](https://ethresear.ch/)
- [Συμμετέχοντας στο Ethereum R&D discord](https://discord.gg/mncqtgVSVw)
- [Εκτελέστε ένα κόμβο](/developers/docs/nodes-and-clients/run-a-node/)
- [Συμμετέχοντας στην ανάπτυξη εφαρμογών πελάτη](/developers/docs/nodes-and-clients/#execution-clients)
- [Πρόγραμμα Μαθητείας Πυρήνα Ανάπτυξης](https://blog.ethereum.org/2021/09/06/core-dev-apprenticeship-second-cohort/)



## Περισσότερες πληροφορίες {#further-reading}

Η διακυβέρνηση στο Ethereum δεν είναι αυστηρά καθορισμένη. Διάφορα μέλη της κοινότητας έχουν διαφορετικές απόψεις για αυτό. Δείτε παρακάτω μερικές:

- [Σημειώσεις διακυβέρνησης κρυπτοαλυσίδας](https://vitalik.eth.limo/general/2017/12/17/voting.html) - _Vitalik Buterin_
- [Πώς λειτουργεί η διακυβέρνηση του Ethereum;](https://cryptotesters.com/blog/ethereum-governance) – _Cryptotesters_
- [Πώς λειτουργεί η διακυβέρνηση του Ethereum](https://medium.com/coinmonks/how-ethereum-governance-works-71856426b63a) – _Micah Zoltu_
- [Τι είναι ένας βασικός προγραμματιστής Ethereum](https://hudsonjameson.com/2020-06-22-what-is-an-ethereum-core-developer/) - _Hudson Jameson_
- [Διακυβέρνηση, Τμήμα 2: Η πλουτοκρατία είναι ακόμα κακή](https://vitalik.eth.limo/general/2018/03/28/plutocracy.html) - _Vitalik Buterin_
- [Προχωρώντας πέρα από τη διακυβέρνηση ψηφοφορίας νομισμάτων](https://vitalik.eth.limo/general/2021/08/16/voting3.html) - _Vitalik Buterin_
