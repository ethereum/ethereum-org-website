---
title: Πώς να ανακαλέσετε την πρόσβαση ενός έξυπνου συμβολαίου στα κρυπτονομίσματά σας
description: Ένας οδηγός ανάκλησης πρόσβασης έξυπνου συμβολαίου στα κρυπτονομίσματα
lang: el
---

# Πώς να ανακαλέσετε την πρόσβαση ενός έξυπνου συμβολαίου στα κρυπτονομίσματά σας

Αυτός ο οδηγός θα σας διδάξει πώς να δείτε μια λίστα με όλα τα [έξυπνα συμβόλαια](/glossary/#smart-contract) στα οποία έχετε επιτρέψει την πρόσβαση στο κεφάλαιό σας και πώς να τα ακυρώσετε.

Μερικές φορές κακόβουλοι προγραμματιστές δημιουργούν πίσω πόρτες στα έξυπνα συμβόλαια επιτρέποντας την πρόσβαση στα κεφάλαια των χρηστών που αλληλεπιδρούν μαζί του. Αυτό που συμβαίνει συχνά είναι ότι τέτοιες πλατφόρμες ζητούν από το χρήστη την άδεια να δαπανήσει έναν **απεριόριστο αριθμό κρυπτονομισμάτων** σε μια προσπάθεια να εξοικονομήσει μικρές ποσότητες [gas](/glossary/#gas) στο μέλλον, αλλά αυτό ενέχει αυξημένο κίνδυνο.

Μόλις μια πλατφόρμα αποκτήσει απεριόριστα δικαιώματα πρόσβασης σε ένα κρυπτονόμισμα στο [πορτοφόλι](/glossary/#wallet) σας, μπορεί να ξοδέψει όλα αυτά τα κρυπτονομίσματα, ακόμη και αν έχετε μεταφέρει το κεφάλαιό σας από την πλατφόρμα τους στο πορτοφόλι σας. Κακόβουλοι χρήστες μπορούν να έχουν πρόσβαση στα χρήματά σας και να τα αποσύρουν στα πορτοφόλια τους χωρίς επιλογή ανάκτησης από εσάς.

Η μόνη προστασία είναι η αποφυγή χρήσης νέων έργων που δεν έχουν περάσει από δοκιμές. Εγκρίνετε μόνο ό, τι χρειάζεστε ή να ανακαλείτε τακτικά την πρόσβαση. Πώς γίνετε αυτό;

## Βήμα 1: Χρησιμοποιήστε τα εργαλεία ανάκλησης πρόσβασης

Αρκετοί ιστότοποι σας επιτρέπουν να δείτε και να ανακαλέσετε τα έξυπνα συμβόλαια που συνδέονται με τη διεύθυνσή σας. Επισκεφθείτε έναν από τους παρακάτω ιστότοπους και συνδέστε το πορτοφόλι σας:

- [Ethallowance](https://ethallowance.com/) (Ethereum)
- [Etherscan](https://etherscan.io/tokenapprovalchecker) (Ethereum)
- [Cointool](https://cointool.app/approve/eth) (πολλαπλά δίκτυα)
- [Revoke](https://revoke.cash/) (πολλαπλά δίκτυα)
- [Unrekt](https://app.unrekt.net/) (πολλαπλά δίκτυα)
- [EverRevoke](https://everrise.com/everrevoke/) (πολλαπλά δίκτυα)

## Βήμα 2: Σύνδεση πορτοφολιού

Στην ιστοσελίδα, κάντε κλικ στο «Σύνδεση πορτοφολιού». Η ιστοσελίδα θα πρέπει να σας ζητήσει να συνδέσετε το πορτοφόλι σας.

Βεβαιωθείτε ότι χρησιμοποιείτε το ίδιο δίκτυο στην ιστοσελίδα και το πορτοφόλι σας. Θα δείτε μόνο έξυπνα συμβόλαια που σχετίζονται με το δίκτυο που έχει επιλεγεί. Για παράδειγμα, αν συνδεθείτε με το Κεντρικό δίκτυο του Ethereum, θα δείτε μόνο συμβόλαια του Ethereum και όχι από άλλες κρυπτοαλυσίδες όπως το Polygon.

## Βήμα 3: Επιλέξτε ένα έξυπνο συμβόλαιο που θέλετε να ανακαλέσετε

Θα πρέπει να δείτε όλα τα συμβόλαια που έχουν πρόσβαση στα κρυπτονομίσματα σας και το όριο των δαπανών τους. Βρείτε αυτό που θέλετε να ανακαλέσετε.

Αν δεν ξέρετε ποιο συμβόλαιο να επιλέξετε, μπορείτε να τα ανακαλέσετε όλα. Δε θα σας δημιουργήσει προβλήματα, αλλά θα πρέπει να παραχωρήσετε ένα νέο σύνολο δικαιωμάτων την επόμενη φορά που θα αλληλεπιδράσετε με οποιαδήποτε από αυτά τα συμβόλαια.

## Βήμα 4: Ανακαλέστε την πρόσβαση στο κεφάλαιό σας

Μόλις κάνετε κλικ στην ανάκληση, θα πρέπει να δείτε μια νέα πρόταση συναλλαγής στο πορτοφόλι σας. Αυτό είναι αναμενόμενο. Θα πρέπει να καταβάλετε το τέλος κρατήσεων για την ακύρωση για να είναι επιτυχής. Ανάλογα με το δίκτυο, μπορεί να διαρκέσει από ένα λεπτό έως αρκετά για την ολοκλήρωση.

Σας συμβουλεύουμε να ανανεώσετε το εργαλείο ανάκλησης μετά από λίγα λεπτά και να συνδέσετε ξανά το πορτοφόλι σας, για να ελέγξετε ξανά αν το συμβόλαιο που ανακαλέσατε έχει διαγραφεί από τη λίστα.

<mark>Σας συνιστούμε να μην επιτρέπετε ποτέ σε έργα απεριόριστη πρόσβαση στα νομίσματα σας και να ανακαλείτε τακτικά όλα τα δικαιώματα χρήσης. Η ανάκληση πρόσβασης ψηφιακών στοιχείων δεν πρέπει ποτέ να οδηγεί σε απώλεια χρημάτων, ειδικά αν χρησιμοποιείτε τα εργαλεία που αναφέρονται παραπάνω.</mark>

 <br />

<InfoBanner shouldSpaceBetween emoji=":eyes:">
  <div>Θέλετε να μάθετε περισσότερα;</div>
  <ButtonLink href="/guides/">
    Δείτε τους άλλους οδηγούς μας
  </ButtonLink>
</InfoBanner>

## Συχνές ερωτήσεις

### Η ανάκληση πρόσβασης στα κρυπτονομίσματα τερματίζει επίσης τα αποθηκευμένα κεφάλαια, τη συμμετοχή σε δεξαμενές, τη δανειοδότηση κλπ;

Όχι, δε θα επηρεάσει καμία από τις στρατηγικές σας [DeFi](/glossary/#defi). Θα διατηρήσετε τις θέσεις σας και θα συνεχίσετε να λαμβάνετε ανταμοιβές κλπ.

### Η αποσύνδεση του πορτοφολιού από ένα έργο είναι το ίδιο με την ανάκληση της άδειας χρήσης των κεφαλαίων μου;

Όχι, αν αποσυνδέσετε το πορτοφόλι σας από το έργο, αλλά έχετε χορηγήσει δικαιώματα πρόσβασης στο συμβόλαιο, μπορούν ακόμα να χρησιμοποιήσουν αυτά τα κρυπτονομίσματα. Πρέπει να ανακαλέσετε αυτή την πρόσβαση.

### Πότε θα λήξει η άδεια του συμβολαίου;

Δεν υπάρχουν ημερομηνίες λήξης στα δικαιώματα των συμβολαίων. Εάν χορηγήσετε δικαιώματα σε συμβόλαια, μπορούν να χρησιμοποιηθούν ακόμα και χρόνια μετά τη χορήγησή τους.

### Γιατί τα έργα που επιβάλλουν απεριόριστο χρήση κρυπτονομισμάτων;

Τα έργα συχνά το κάνουν αυτό για να ελαχιστοποιήσουν τον αριθμό των αιτημάτων που απαιτούνται, σημαίνει ότι ο χρήστης πρέπει να εγκρίνει μόνο μία φορά και να καταβάλει το τέλος συναλλαγής μόνο μία φορά. Είναι βολικό αυτό αλλά μπορεί να είναι επικίνδυνο για τους χρήστες και πρέπει να εγκρίνουν προσεκτικά, σε νέους ιστοτόπους ή δεν έχουν ελεγχθεί. Μερικά πορτοφόλια επιτρέπουν να περιορίσετε χειροκίνητα το ποσό των νομισμάτων που εγκρίνονται για να περιορίσετε τον κίνδυνο. Ελέγξτε τον πάροχο του πορτοφολιού σας για περισσότερες πληροφορίες.
