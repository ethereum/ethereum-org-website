---
title: Πώς να χρησιμοποιήσετε ένα πορτοφόλι
description: Ένας οδηγός που εξηγεί πώς να στείλετε ή να λάβετε κρυπτονομίσματα και να συνδεθείτε σε έργα web3.
lang: el
---

# Πώς να χρησιμοποιήσετε ένα πορτοφόλι

Μάθετε πώς να χρησιμοποιείτε όλες τις βασικές λειτουργίες ενός πορτοφολιού. Εάν δεν έχετε ακόμη, ρίξτε μια ματιά στο [Πώς να δημιουργήσετε έναν λογαριασμό Ethereum](/guides/how-to-create-an-ethereum-account/).

## Ανοίξτε το πορτοφόλι σας

Θα πρέπει να δείτε έναν πίνακα ελέγχου που πιθανότατα θα δείξει το υπόλοιπό σας και θα περιέχει κουμπιά για να στείλετε ή να λάβετε κρυπτονομίσματα.

## Κατάθεση κρυπτονομισμάτων

Θέλετε να κάνετε κατάθεση κρυπτονομισμάτων στο πορτοφόλι σας;

Κάθε λογαριασμός Ethereum έχει τη δική του διεύθυνση κατάθεσης, η οποία είναι μια μοναδική ακολουθία αριθμών και γραμμάτων. Η διεύθυνση λειτουργεί όπως ένας αριθμός τραπεζικού λογαριασμού. Οι διευθύνσεις Ethereum ξεκινούν πάντα με “0x”. Μπορείτε να μοιραστείτε αυτήν τη διεύθυνση με οποιονδήποτε: είναι ασφαλές να το κάνετε.

Η διεύθυνσή σας μοιάζει με τη διεύθυνση του σπιτιού σας: πρέπει να πείτε στους άλλους ποια είναι για να σας βρουν. Είναι ασφαλές να το κάνετε, γιατί μπορείτε να κλειδώσετε την εξώπορτά σας με ένα άλλο κλειδί που μόνο εσείς ελέγχετε, ώστε να μην μπορεί να μπει κανείς, ακόμα και αν γνωρίζει πού μένετε.

Πρέπει να παρέχετε σε όποιον θέλει να σας στείλει χρήματα τη δημόσια διεύθυνσή σας. Πολλές εφαρμογές πορτοφολιού σάς επιτρέπουν να αντιγράψετε τη διεύθυνσή σας ή να εμφανίσετε έναν κωδικό QR για σάρωση και ευκολότερη χρήση. Αποφύγετε την χειροκίνητη πληκτρολόγηση οποιασδήποτε διεύθυνσης Ethereum. Μπορεί εύκολα να οδηγήσει σε λάθη και απώλεια κεφαλαίων.

Οι διαφορετικές εφαρμογές μπορεί να διαφέρουν ή να χρησιμοποιούν διαφορετική γλώσσα, αλλά θα πρέπει να σας οδηγήσουν σε μια παρόμοια διαδικασία εάν προσπαθείτε να μεταφέρετε χρήματα.

1. Ανοίξτε την εφαρομή πορτοφολιού σας.
2. Κάντε κλικ στην επιλογή "Λήψη" (ή παρόμοια διατύπωση).
3. Αντιγράψτε τη διεύθυνση Ethereum στο πρόχειρο.
4. Δτείλτε στον αποστολέα τη διεύθυνση Ethereum που λάβατε.

## Αποστολή κρυπτονομισμάτων

Θέλετε να στείλετε ETH σε άλλο πορτοφόλι;

1. Ανοίξτε την εφαρομή πορτοφολιού σας.
2. Λάβετε τη διεύθυνση κατάθεσης και βεβαιωθείτε ότι είστε συνδεδεμένοι στο ίδιο δίκτυο με τον παραλήπτη.
3. Εισαγάγετε τη διεύθυνση κατάθεσης ή σαρώστε τον κωδικό QR με την κάμερα σας ώστε να μην χρειάζεται να τη γράψετε χειροκίνητα.
4. Κάντε κλικ σε ένα κουμπί «Αποστολή» στο πορτοφόλι σας (ή με παρόμοια διατύπωση).

![Πεδίο αποστολή για τη διεύθυνση κρυπτονομίσματος](./send.png)
<br/>

5. Πολλά κρυπτονομίσματα, όπως το DAI ή το USDC, υπάρχουν σε πολλαπλά δίκτυα. Κατά τη μεταφορά κρυπτονομισμάτων, βεβαιωθείτε ότι ο παραλήπτης χρησιμοποιεί το ίδιο δίκτυο με εσάς.
6. Βεβαιωθείτε ότι το πορτοφόλι σας έχει επαρκή ETH για την κάλυψη των κρατήσεων συναλλαγής, η οποία ποικίλλει ανάλογα με τις συνθήκες του δικτύου. Τα περισσότερα πορτοφόλια προσθέσουν αυτόματα την προτεινόμενη χρέωση στη συναλλαγή, την οποία μπορείτε στη συνέχεια να επιβεβαιώσετε.
7. Μόλις ολοκληρωθεί η επεξεργασία της συναλλαγής, το αντίστοιχο ποσό κρυπτονομισμάτων θα εμφανιστεί στο λογαριασμό του παραλήπτη. Αυτό μπορεί να διαρκέσει από μερικά δευτερόλεπτα έως λίγα λεπτά, ανάλογα με την κίνηση του δικτύου τη δεδομένη στιγμή.

## Σύνδεση σε έργα

Η διεύθυνσή σας θα είναι η ίδια σε όλα τα έργα Ethereum. Δε χρειάζεται να εγγραφείτε μεμονωμένα σε κανένα έργο. Μόλις αποκτήσετε ένα πορτοφόλι, μπορείτε να συνδεθείτε σε οποιοδήποτε έργο του Ethereum χωρίς καμία πρόσθετη πληροφορία. Δεν απαιτούνται email ή άλλες προσωπικές πληροφορίες.

1. Επισκεφθείτε τον ιστότοπο οποιουδήποτε έργου.
2. Εάν ο ιστότοπος του έργου είναι απλώς μια στατική περιγραφή του έργου, θα πρέπει να είστε σε θέση να κάνετε κλικ σε ένα κουμπί «Ανοίξτε την εφαρμογή» στο μενού που θα σας οδηγήσει στην πραγματική εφαρμογή ιστού.
3. Μόλις βρεθείτε στην εφαρμογή κάντε κλικ στο «Σύνδεση».

![Κουμπί που επιτρέπει στο χρήστη να συνδεθεί με την ιστοσελίδα με ένα πορτοφόλι](./connect1.png)

4. Επιλέξτε το πορτοφόλι σας από την παρεχόμενη λίστα επιλογών. Αν δεν μπορείτε να δείτε το πορτοφόλι σας, μπορεί να είναι κρυμμένο κάτω από την επιλογή «WalletConnect».

![Επιλογή από λίστα πορτοφολιών για σύνδεση με](./connect2.png)

5. Επιβεβαιώστε το αίτημα υπογραφής στο πορτοφόλι σας για να εγκρίνετε τη σύνδεση. **Η υπογραφή αυτού του μηνύματος δεν πρέπει να απαιτεί ETH**.
6. Αυτό ήταν! Αρχίστε να χρησιμοποιείτε την εφαρμογή. Μπορείτε να βρείτε μερικά ενδιαφέροντα έργα στη σελίδα μας [dApps](/dapps/#explore). <br />

<InfoBanner shouldSpaceBetween emoji=":eyes:">
  <div>Θέλετε να μάθετε περισσότερα;</div>
  <ButtonLink href="/guides/">
    Δείτε τους άλλους οδηγούς μας
  </ButtonLink>
</InfoBanner>

## Συχνές ερωτήσεις

### Αν έχω μια διεύθυνση ETH, μπορώ να έχω την ίδια διεύθυνση σε άλλες κρυπτοαλυσίδες;

Μπορείτε να χρησιμοποιήσετε την ίδια διεύθυνση σε όλες τις συμβατές κρυπτοαλυσίδες με το EVM (αν έχετε τον τύπο πορτοφολιού με μια φράση ανάκτησης). Αυτή η [λίστα](https://chainlist.org/) θα σας δείξει ποιες κρυπτοαλυσίδες μπορείτε να χρησιμοποιήσετε με την ίδια διεύθυνση. Μερικά κρυπτοαλυσίδες, όπως το Bitcoin, εφαρμόζουν ένα εντελώς ξεχωριστό σύνολο κανόνων δικτύου και θα χρειαστείτε μια διαφορετική διεύθυνση με διαφορετική μορφή. Εάν έχετε ένα πορτοφόλι έξυπνου συμβολαίου θα πρέπει να ελέγξετε την ιστοσελίδα προϊόντων του για περισσότερες πληροφορίες σχετικά με τις κρυπτοαλυσίδες που υποστηρίζονται.

### Μπορώ να χρησιμοποιήσω την ίδια διεύθυνση σε πολλές συσκευές;

Ναι, μπορείτε να χρησιμοποιήσετε την ίδια διεύθυνση σε πολλές συσκευές. Τα πορτοφόλια τεχνικά, είναι μόνο ένα περιβάλλον για να σας δείξουν το κεφάλαιό σας και να κάνουν συναλλαγές. Ο λογαριασμός σας δεν είναι αποθηκευμένος μέσα στο πορτοφόλι, αλλά στην κρυπτοαλυσίδα.

### Δεν έχω λάβει τα κρυπτονομίσματα, που μπορώ να ελέγξω την κατάσταση μιας συναλλαγής;

Μπορείτε να χρησιμοποιήσετε το [block explorers](/developers/docs/data-and-analytics/block-explorers/) για να δείτε την κατάσταση οποιασδήποτε συναλλαγής σε πραγματικό χρόνο. Το μόνο που χρειάζεται να κάνετε είναι η αναζήτηση με τη διεύθυνση του πορτοφολιού σας ή το ID της συναλλαγής.

### Μπορώ να ακυρώσω ή να επιστρέψω συναλλαγές;

Όχι, μόλις επιβεβαιωθεί μια συναλλαγή, δεν μπορείτε να την ακυρώσετε.
