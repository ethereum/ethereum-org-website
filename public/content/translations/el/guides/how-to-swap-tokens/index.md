---
title: Πώς να ανταλλάξετε ψηφιακά στοιχεία
description: Ένας οδηγός ανταλλαγής κρυπτονομισμάτων στο Ethereum.
lang: el
---

# Πώς να ανταλλάξετε ψηφιακά στοιχεία

Έχετε κουραστεί να αναζητάτε ανταλλακτήριο που να συμπεριλαμβάνει όλα τα αγαπημένα σας κρυπτονομίσματα; Μπορείτε να ανταλλάξετε τα περισσότερα κρυπτονομίσματα χρησιμοποιώντας [αποκεντρωμένα ανταλλακτήρια](/glossary/#dex).

Η μετατροπή ενός κρυπτονομίσματος περιλαμβάνει την ανταλλαγή δύο διαφορετικών κρυπτονομισμάτων που υπάρχουν στο δίκτυο Ethereum, για παράδειγμα την ανταλλαγή ETH για DAI (κρυπτονομίσματα [ERC-20](/glossary/#erc-20)). Η διαδικασία είναι πολύ γρήγορη με μικρό κόστος. Πρέπει να έχετε ένα πορτοφόλι κρυπτονομισμάτων για να ανταλλάξετε κρυπτονομίσματα.

**Προαπαιτούμενα:**

- Κατοχή [πορτοφολιού κρυπτονομισμάτων](/glossary/#wallet), δείτε τον οδηγό: [Πώς να «δημιουργήσετε» ένα λογαριασμό Ethereum](/guides/how-to-create-an-ethereum-account/).
- Προσθήκη κεφαλαίων στο πορτοφόλι σας.

## 1. Συνδέστε το πορτοφόλι σας με το αποκεντρωμένο ανταλλακτήριο (DEX) της επιλογής σας

Μερικά δημοφιλή ανταλλακτήρια είναι:

- [Uniswap](https://app.uniswap.org/#/swap)
- [Sushiswap](https://www.sushi.com/swap)
- [1Inch](https://app.1inch.io/#/1/unified/swap/ETH/DAI)
- [Curve](https://curve.fi/#/ethereum/swap)

Ενδιαφέρεστε; Μάθετε περισσότερα σχετικά με την [αποκεντρωμένη χρηματοδότηση (DeFi)](/defi/) και πώς λειτουργούν αυτά τα νέα είδη ανταλλαγών.

## 2. Επιλέξτε τα κρυπτονομισμάτα που θέλετε να μετατρέψετε

Για παράδειγμα ETH και DAI. Βεβαιωθείτε ότι έχετε κεφάλαια σε ένα από τα δύο κρυπτονομίσματα. ![Κοινή διεπαφή για μετατροπή](./swap1.png)

## 3. Εισαγάγετε το ποσό των κρυπτονομισμάτων που θέλετε να μετατρέψετε και κάντε κλικ στο κουμπί της ανταλλαγής

Το ανταλλακτήριο θα υπολογίσει αυτόματα πόσα κρυπτονομίσματα θα πάρετε.

![Κοινή διεπαφή για μετατροπή](./swap2.png)

## 4. Επιβεβαίωση συναλλαγής

Έλεγχος των λεπτομερειών συναλλαγής. Ελέγξτε τη συναλλαγματική ισοτιμία και οποιεσδήποτε άλλες χρεώσεις για να αποφύγετε άσχημες εκπλήξεις.

![Κοινή διεπαφή επανεξέτασης της συναλλαγής](./swap3.png)

## 5. Περιμένετε να ολοκληρωθεί η συναλλαγή

Μπορείτε να δείτε την πρόοδο της συναλλαγής σε οποιονδήποτε εξερευνητή κρυπτοαλυσίδων. Αυτή η διαδικασία δε διαρκεί περισσότερο από 10 λεπτά.

Θα λάβετε αυτόματα τα κρυπτονομίσματα της ανταλλαγής στο πορτοφόλι σας μόλις ολοκληρωθεί η συναλλαγή.
<br />

<InfoBanner shouldSpaceBetween emoji=":eyes:">
  <div>Θέλετε να μάθετε περισσότερα;</div>
  <ButtonLink href="/guides/">
    Δείτε τους άλλους οδηγούς μας
  </ButtonLink>
</InfoBanner>

## Συχνές ερωτήσεις

### Μπορώ να μετατρέψω ETH για BTC από το πορτοφόλι μου;

Όχι, μπορείτε να ανταλλάξετε μόνο κρυπτονομίσματα που ανήκουν στο δίκτυο Ethereum, όπως το ETH, τα ERC-20 κρυπτονομίσματα ή NFT. Μπορείτε να ανταλλάξετε μόνο μορφές «υποκατάστατων» του Bitcoin που υπάρχουν στο Ethereum.

### Τι είναι ολίσθηση;

Είναι η διαφορά μεταξύ της αναμενόμενης συναλλαγματικής και της πραγματικής ισοτιμίας.
