---
title: Gedecentraliseerde financiën (DeFi)
description: Een overzicht van DeFi op Ethereum
lang: nl
template: use-cases
emoji: ":money_with_wings:"
image: /images/use-cases/defi.png
alt: Een Eth-logo gemaakt van legostenen.
sidebarDepth: 2
summaryPoint1: Een wereldwijd, open alternatief voor ons huidige financiële systeem.
summaryPoint2: Producten waarmee u kunt lenen, sparen, investeren, handelen en meer.
summaryPoint3: Gebaseerd op open-source-technologieën die iedereen kan gebruiken.
---

DeFi is een open en globaal financieel systeem gemaakt voor het internettijdperk. Het is een alternatief voor het huidige financiële systeem dat streng gecontrolleerd is en dat op een oude infrastructuur gebouwd is. Het geeft u volledige controlle en inzicht in uw geld. Het geeft u blootstelling aan de mondiale markten en alternatieven voor uw lokale valuta of bankopties. DeFi-producten stellen diensten open voor iedereen met een internetverbinding en zijn grotendeels het eigendom van en worden onderhouden door de gebruikers. Tot dusver zijn er al miljarden dollars aan crypto door DeFi-applicaties gestroomd en dit groeit nog elke dag.

## Wat is DeFi? {#what-is-defi}

DeFi is een collectieve term voor financiële producten en diensten die toegankelijk zijn voor iedereen die Ethereum kan gebruiken - iedereen met een internetverbinding. Met DeFi zijn de markten altijd open en is er geen gecentraliseerde autoriteit die betalingen kan blokkeren of de toegang van gebruikers kan weigeren. Diensten die voorheen traag waren en die het risico liepen op menselijke fouten, zijn automatisch en veiliger nu ze worden beheerd door middel van code die iedereen online kan bekijken.

Er is een bloeiende cryptomarkt waar u kunt lenen, long/short kunt gaan, rente kunt verdienen, en meer. In crypto onderlegde Argentiniërs hebben DeFi gebruikt om te ontsnappen aan verlammende inflatie. Bedrijven zijn begonnen met het streamen van loon van hun werknemers in realtime. Sommige mensen zijn leningen ter waarde van miljoenen dollars aangegaan en hebben deze afbetaald, zonder dat daar enige persoonlijke identificatie voor nodig was.

<YouTube id="H-O3r2YMWJ4" />

## Defi vs traditionele financiën {#defi-vs-tradfi}

Een van de beste manieren om het potentieel van DeFi in te zien is het begrijpen van de problemen die vandaag de dag bestaan.

- Er zijn mensen die geen toegang krijgen om een bankrekening te openen of gebruik te maken van andere financiële diensten.
- Het gebrek aan toegang tot financiële diensten kan mensen verhinderen om een baan te vinden.
- Financiële diensten kunnen u ervan weerhouden uitbetaald te worden.
- Verborgen kosten van financiële diensten hebben te maken met uw eigen persoonlijke data.
- Overheden en gecentraliseerde instellingen kunnen markten naar eigen wens doen sluiten.
- Handelstijden op de beurs zijn vaak beperkt tot de kantooruren van een bepaalde tijdszone.
- Als gevolg van interne menselijke processen kunnen geldoverdrachten dagen duren.
- Er is een premie voor financiële diensten, omdat intermediaire instellingen hun deel vereisen.

### Een vergelijking {#defi-comparison}

| DeFi                                                                                                                                | Traditionele financiën                                                                                                                                         |
| ----------------------------------------------------------------------------------------------------------------------------------- | -------------------------------------------------------------------------------------------------------------------------------------------------------------- |
| U heeft uw geld in bezit.                                                                                                           | Uw geld wordt beheerd door bedrijven.                                                                                                                          |
| U controleert waar uw geld naartoe gaat en hoe het wordt uitgegeven.                                                                | Je moet erop vertrouwen dat bedrijven je geld niet verkeerd beheren, zoals het uitlenen aan risicovolle leners.                                                |
| Geldoverboekingen vinden in enkele minuten plaats.                                                                                  | Betalingen kunnen dagen duren vanwege handmatige processen.                                                                                                    |
| Transactieactiviteit is pseudoniem.                                                                                                 | Financiële activiteit is nauw verbonden met uw identiteit.                                                                                                     |
| Defi staat voor iedereen open.                                                                                                      | U moet een aanvraag indienen om gebruik te maken van financiële diensten.                                                                                      |
| De markten zijn altijd open.                                                                                                        | De markten sluiten omdat werknemers ook pauze's nodig hebben.                                                                                                  |
| Het is gebaseerd op transparantie – iedereen kan de gegevens van een product bekijken en inspecteren hoe het systeem in elkaar zit. | Financiële instellingen zijn gesloten boeken: je kunt ze niet vragen om de geschiedenis van hun leningen, om een overzicht van hun beheerde activa, enzovoort. |

<ButtonLink href="/dapps/?category=finance#explore">
  Verken DeFi apps
</ButtonLink>

## Het begon allemaal met Bitcoin... {#bitcoin}

Bitcoin was in vele opzichten de eerste DeFi-applicatie. Bitcoin laat u echt waarde bezitten en beheren en u kunt het overal ter wereld heen sturen. Het doet dit door een manier te bieden voor een groot aantal mensen die elkaar niet vertrouwen, om akkoord te gaan met een grootboekrekening zonder dat een vertrouwde tussenpersoon nodig is. Bitcoin is toegankelijk voor iedereen en niemand heeft de bevoegdheid om de regels te wijzigen. De regels van Bitcoin, zoals de schaarste en de openheid ervan, zijn in de technologie verwerkt. Het is niet zoals traditionele financiën waar regeringen geld kunnen bijprinten zodat jouw spaargeld devalueert, en waar bedrijven de markten zomaar kunnen sluiten.

Ethereum bouwt hierop voort. Net als Bitcoin, kunnen de regels niet veranderen en heeft iedereen toegang. Maar het maakt dit digitale geld ook programmeerbaar met behulp van [slimme contracten](/glossary/#smart-contract), zodat je veel meer kunt doen dan enkel het opslaan en verzenden van waarde.

<YouTube id="qFBYB4W2tqU" />

## Programmeerbaar geld {#programmable-money}

Dit klinkt vreemd... "Waarom zou ik mijn geld willen programmeren"? Dit is echter meer dan een standaardkenmerk van tokens op Ethereum. Iedereen kan logica programmeren in betalingen. Zodat u de controle en veiligheid van Bitcoin kunt krijgen gemengd met de diensten die door financiële instellingen worden aangeboden. Dit laat u dingen doen met cryptocurrencies die u niet kunt doen met Bitcoin, zoals leningen geven en nemen, betalingen plannen, investeren in indexfondsen en veel meer.

<InfoBanner shouldSpaceBetween emoji=":eyes:">
  <div>Verken onze suggesties voor DeFi-applicaties om uit te proberen als u nieuw bent bij Ethereum.</div>
  <ButtonLink href="/dapps/?category=finance#explore">
    Verken DeFi-apps
  </ButtonLink>
</InfoBanner>

## Wat kunt u doen met DeFi? {#defi-use-cases}

Er is een gedecentraliseerd alternatief voor de meeste financiële diensten. Maar Ethereum creëert ook mogelijkheden om financiële producten te maken die volledig nieuw zijn. Dit is een steeds groter wordende lijst.

- [Stuur geld over de hele wereld](#send-money)
- [Stream geld over de hele wereld](#stream-money)
- [Krijg toegang tot stabiele valuta](#stablecoins)
- [Leen geld met onderpand](#lending)
- [Leen geld zonder onderpand](#flash-loans)
- [Start met crypto sparen](#saving)
- [Handel in tokens](#swaps)
- [Maak uw portfolio groter](#investing)
- [Financier uw ideeën](#crowdfunding)
- [Koop verzekering](#insurance)
- [Beheer uw portfolio](#aggregators)

<Divider />

### Stuur snel geld over de hele wereld {#send-money}

Als blockchain is Ethereum ontworpen voor het op veilige en mondiale manier verzenden van transacties. Net als Bitcoin, maakt Ethereum het verzenden van geld over de hele wereld zo eenvoudig als het verzenden van een e-mail. Voer gewoon de [ENS-naam](/glossary/#ens) (zoals bob.eth) van je ontvanger in of het accountadres van hun portemonnee, en je betaling zal (doorgaans) direct binnen een paar minuten naar hen gaan. Om betalingen te kunnen verzenden en/of ontvangen, heeft u een [portemonnee](/wallets/) nodig.

<ButtonLink href="/dapps/?category=finance#explore">
  Zie betaling-dapps
</ButtonLink>

#### Stream geld over de hele wereld... {#stream-money}

U kunt ook geld over Ethereum streamen. Hiermee kunt u iemands salaris per seconde betalen, waardoor hij/zij toegang krijgt tot zijn/haar geld waar en wanneer hij/zij dat nodig heeft. Of iets huren per seconde, zoals een opslagplaats of een elektrische scooter.

En als je [ETH](/glossary/#ether) niet wilt verzenden of streamen omdat de waarde ervan sterk kan veranderen, dan zijn er alternatieve munteenheden op Ethereum: [stablecoins](/glossary/#stablecoin).

<Divider />

### Krijg toegang tot stabiele valuta {#stablecoins}

Volatiliteit van cryptocurrencies is een probleem voor veel financiële producten en algemene uitgaven. De DeFi-gemeenschap heeft dit opgelost met stalecoins. Hun waarde blijft gekoppeld aan een ander activum, meestal een populaire valuta zoals dollars.

Munten als Dai of USDC hebben een waarde die binnen een paar cent van een dollar blijft. Dit maakt ze perfect voor verdienen of retail. Veel mensen in Latijns-Amerika hebben stablecoins gebruikt om hun spaargeld te beschermen in een tijd van grote onzekerheid met de door de overheid uitgegeven valuta.

<ButtonLink href="/stablecoins/">
  Meer over stablecoins
</ButtonLink>

<Divider />

### Lenen {#lending}

Het lenen van geld van gedecentraliseerde aanbieders komt in twee hoofdvarianten.

- Peer-to-peer, wat betekent dat een lener direct van een specifieke kredietgever zal lenen.
- Poolgebaseerd, waarbij kredietgevers fondsen (liquiditeit) aan een pool verstrekken waar leners van kunnen lenen.

<ButtonLink href="/dapps/?category=finance#explore">
  Zie dapps voor lenen
</ButtonLink>

Er zijn vele voordelen voor het gebruik van een gedecentraliseerd grootboek...

#### Lenen met privacy {#borrowing-privacy}

Vandaag gaat het bij het lenen en krediet verstrekken van geld allemaal om de personen die betrokken zijn. Banken moeten weten of u een lening kunt terugbetalen voordat u de lening krijgt.

Gedecentraliseerde leningen werken zonder dat een van beide partijen zich hoeft te identificeren. In plaats daarvan moet de lener een onderpand stellen die de kredietverstrekker automatisch krijgt als de lening niet wordt terugbetaald. Sommige kredietverstrekkers accepteren zelfs [NFT's](/glossary/#nft) als onderpand. NFT's zijn een akte voor een uniek goed, zoals een schilderij. [Meer over NFT's](/nft/)

Dit stelt u in staat om geld te lenen zonder kredietcontroles of het geven van privé-gegevens.

#### Toegang tot globale fondsen {#access-global-funds}

Wanneer u een gedecentraliseerde kredietgever gebruikt, heeft u toegang tot fondsen die van over de hele wereld worden gestort, dus niet enkel de fondsen in de bewaring van uw gekozen bank of instelling. Dit maakt leningen toegankelijker en verbetert de rentevoet.

#### Belastingefficiëntie {#tax-efficiencies}

Lenen kan u toegang geven tot de fondsen die u nodig heeft zonder dat u ETH hoeft te verkopen (een belastbare gebeurtenis). In plaats daarvan kun je ETH gebruiken als onderpand voor een lening in stablecoins. Dit geeft u de cash-flow die u nodig heeft en laat u uw ETH behouden. Stablecoins zijn tokens die veel beter zijn voor wanneer u geld nodig heeft omdat ze niet fluctueren in waarde zoals ETH. [Meer over stablecoins](#stablecoins)

#### Flash-leningen {#flash-loans}

Flash-leningen zijn een experimentele vorm van gedecentraliseerde leningen, die u zonder onderpand laten lenen en waarbij u geen persoonlijke informatie hoeft te verstrekken.

Ze zijn momenteel niet breed toegankelijk voor niet-technische mensen, maar ze laten zien wat er in de toekomst voor iedereen mogelijk is.

Het is gebaseerd op het feit dat de lening in het kader van dezelfde transactie wordt aangegaan en terugbetaald. Als het niet kan worden terugbetaald, wordt de transactie teruggedraaid alsof er nooit iets is gebeurd.

De fondsen die vaak worden gebruikt, worden gehouden in liquiditeitspools (grote pools van fondsen die worden gebruikt om te lenen). Als ze op een bepaald moment niet worden gebruikt, schept dit een kans voor iemand om dit geld te lenen. Deze persoon kan hier zijn zaken mee doen en de lening letterlijk terugbetalen op het moment dat de lening gedaan wordt.

Dit betekent dat er veel logica in een op maat gemaakt transactie moet worden opgenomen. Een eenvoudig voorbeeld is iemand die een flash-lening gebruikt om veel van een activum te lenen tegen één prijs, zodat hij/zij dit kan verkopen op een andere exchange waar de prijs hoger is.

Dus in één enkele transactie gebeurt het volgende:

- U leent een X bedrag van $activum tegen $ 1,00 van exchange A
- U verkoopt X $activum op exchange B voor $ 1,10
- U betaalt de lening terug aan exchange A
- U houdt de winst minus het transactietarief.

Als het aanbod van exchange B plotseling afnam en de gebruiker niet genoeg kon kopen om de oorspronkelijke lening te dekken, zou de transactie gewoon mislukken.

Om het bovenstaande voorbeeld in de traditionele financiële wereld te kunnen doen, zou u een enorme hoeveelheid geld nodig hebben. Deze strategieën voor het verdienen van geld zijn alleen toegankelijk voor mensen met bestaande rijkdom. Flash-leningen zijn een voorbeeld van een toekomst waarin het hebben van geld niet noodzakelijkerwijs een voorwaarde is voor het verdienen van geld.

<ButtonLink isSecondary href="https://aave.com/flash-loans/">
  Meer over flash-leningen
</ButtonLink>

<Divider />

### Begin met het sparen van crypto {#saving}

#### Uitlenen {#lending}

U kunt rente verdienen op uw crypto door het uit te lenen en uw geld in realtime te laten groeien. Op dit moment liggen de rentetarieven veel hoger dan wat u waarschijnlijk bij uw lokale bank krijgt (als u geluk genoeg hebt om er toegang toe te hebben). Hier is een voorbeeld:

- U leent uw 100 dai uit, een [stablecoin](/stablecoins/), voor een product als Aave.
- U ontvangt 100 Aave Dai (aDai), wat een token is dat uw uitgeleende Dai vertegenwoordigt.
- Uw aDai zal toenemen op basis van de rente en u zult uw saldo zien groeien in uw portemonnee. Afhankelijk van de [APR](/glossary/#apr), zal het saldo van je portemonnee na een paar dagen (of zelfs na enkele uren) veranderen in iets als 100,1234!
- U kunt op elk gewenst moment een hoeveelheid normale Dai opnemen die gelijk is aan uw aDai-saldo.

<ButtonLink href="/dapps/?category=finance#explore">
  Bekijk uitleen-dapps
</ButtonLink>

#### Loterijen zonder verlies {#no-loss-lotteries}

No-loss loterijen zoals PoolTogether zijn een leuke en innovatieve nieuwe manier om geld te besparen.

- Je koopt 100 tickets met 100 Dai-tokens.
- Je ontvangt 100 plDai die je 100 tickets vertegenwoordigen.
- Als een van uw tickets als winnaar wordt gekozen, wordt uw plDai-saldo verhoogd met het bedrag van de prijzenpool.
- Als u niet wint, gaat uw 100 plDai over naar de loting van de volgende week.
- U kunt een hoeveelheid normale Dai opnemen die gelijk is aan uw plDai-saldo op elk moment.

De prijzenpool wordt gegenereerd door alle rente die gegenereerd wordt door het lenen van ticketdeposito's, zoals in het bovenstaande leningvoorbeeld.

<ButtonLink isSecondary href="https://pooltogether.com">
  Probeer PoolTogether
</ButtonLink>

<Divider />

### Exchange tokens {#swaps}

Er zijn duizenden tokens op Ethereum. Gedecentraliseerde exchanges (DEX's) laten u verschillende tokens verhandelen wanneer u dat wilt. U geeft de controle over uw activa nooit op. Dit is net zoiets als het gebruik van een wisselkantoor bij een bezoek aan een ander land. Maar de DeFi-versie sluit nooit. De markten zijn 24/7, 365 dagen per jaar open en de technologie garandeert dat er altijd iemand is die een handel accepteert.

Als u bijvoorbeeld de no-loss loterij PoolTogether wilt gebruiken (hierboven beschreven), heeft u een token nodig zoals Dai of USDC. Met deze DEX's kunt u uw ETH wisselen voor deze tokens en weer terug wanneer u klaar bent.

<ButtonLink href="/dapps/?category=finance#explore">
  Bekijk token exchanges
</ButtonLink>

<Divider />

### Geavanceerd handelen {#trading}

Er zijn meer geavanceerde opties voor handelaren die van een beetje meer controle houden. Limietorders, perpetuals, margehandel en meer zijn allemaal mogelijk. Met gedecentraliseerd handelen krijgt u toegang tot wereldwijde liquiditeit, de markt sluit nooit af, en u heeft altijd de controle over uw geld.

Wanneer u een gecentraliseerde exchange gebruikt, moet u uw geld storten vóór de transactie en erop vertrouwen dat de instelling goed voor het geld zal zorgen. Terwijl uw activa gestort worden, lopen ze risico omdat gecentraliseerde beurzen aantrekkelijke doelwitten zijn voor hackers.

<ButtonLink href="/dapps/?category=finance#explore">
  Bekijk trading dapps
</ButtonLink>

<Divider />

### Breid uw portfolio uit {#investing}

Er zijn producten voor fondsbeheer op Ethereum die zullen proberen uw portefeuille te laten groeien op basis van een strategie naar eigen keuze. Dit is automatisch, open voor iedereen, en heeft geen menselijke manager nodig die een deel van uw winst afneemt.

Een goed voorbeeld is het [DeFi Pulse Index-fonds (DPI)](https://defipulse.com/blog/defi-pulse-index/). Dit is een fonds dat automatisch in evenwicht blijft om ervoor te zorgen dat je portfolio altijd de beste DeFi-tokens volgens marktkapitalisatie bevat. U hoeft nooit enige gegevens te beheren en u kunt zich uit het fonds terugtrekken wanneer u dat maar wilt.

<ButtonLink href="/dapps/?category=finance#explore">
  Bekijk investering-dapps
</ButtonLink>

<Divider />

### Financier uw ideeën {#crowdfunding}

Ethereum is een ideaal platform voor crowdfunding:

- Potentiële financierders kunnen overal vandaan komen - Ethereum en de bijbehorende tokens staan open voor iedereen, waar ook ter wereld.
- Het is transparant zodat fondsenwervers kunnen aantonen hoeveel geld er is bijeengebracht. U kunt zelfs achterhalen hoe het geld later wordt uitgegeven.
- Fundraisers kunnen automatische restituties instellen als er bijvoorbeeld een specifieke deadline en minimumbedrag is waar niet aan voldaan wordt.

<ButtonLink href="/dapps/?category=finance#explore">
  Zie crowdfunding dapps
</ButtonLink>

#### Kwadratische financiering {#quadratic-funding}

Ethereum is open-source software en veel van het werk tot nu toe is gefinancierd door de gemeenschap. Dit heeft geleid tot de groei van een interessant nieuw fondsenwervingsmodel: kwadratische financiering. Dit heeft het potentieel om de toekomstige financiering van alle soorten collectieve goederen te verbeteren.

Kwadratische financiering zorgt ervoor dat de projecten die het meeste worden gefinancierd, de projecten zijn met de meest unieke vraag. Met andere woorden, projecten die het leven van de meeste mensen zullen verbeteren. Zo werkt het:

1. Er wordt een overeenkomende pool van geld gedoneerd.
2. Er begint een ronde van publieke financiering.
3. Mensen kunnen door geld te doneren een signaal afgeven dat ze een project willen.
4. Zodra de ronde voorbij is, wordt de overeenkomende pool onder alle projecten verdeeld. De projecten met de meest unieke vraag krijgen het hoogste bedrag uit de overeenkomende pool.

Dit betekent dat Project A met zijn 100 donaties van 1 dollar uiteindelijk meer geld zou kunnen krijgen dan Project B met één donatie van 10, 00 dollar (afhankelijk van de grootte van de overeenkomende pool).

<ButtonLink href="https://wtfisqf.com">
  Meer over kwadratische financiering
</ButtonLink>

<Divider />

### Verzekering {#insurance}

Gedecentraliseerde verzekeringen zijn bedoeld om verzekering goedkoper en sneller en transparanter te maken. Met meer automatisering is de dekking betaalbaarder en zijn de uitbetalingen veel sneller. De gegevens die gebruikt worden om uw claim te bepalen zijn volledig transparant.

Ethereum-producten, zoals elke software, kunnen lijden onder bugs en exploits. Op dit moment zijn veel verzekeringsproducten op het netwerk dus gericht op de bescherming van hun gebruikers tegen geldverliezen. Er zijn echter projecten die dekking beginnen op te bouwen voor alles wat het leven ons aan moeilijkheden kan geven. Een goed voorbeeld hiervan is de dekking Etherisc voor gewassen die erop gericht is [kleine boeren in Kenia te beschermen tegen droogte en overstromingen](https://blog.etherisc.com/etherisc-teams-up-with-chainlink-to-deliver-crop-insurance-in-kenya-137e433c29dc). Gedecentraliseerde verzekeringen kunnen boeren die vaak uit de traditionele verzekering worden geprijsd, goedkopere dekking aanbieden.

<ButtonLink href="/dapps/?category=finance#explore">
  Zie verzekering-dapps
</ButtonLink>

<Divider />

### Aggregators en portfoliobeheerders {#aggregators}

Met alle drukte die u heeft, heeft u een manier nodig om al uw investeringen, leningen en transacties bij te houden. Er zijn een heleboel producten waarmee u al uw DeFi-activiteiten vanaf één plaats kunt coördineren. Dit is het mooie van de open architectuur van DeFi. Teams kunnen interfaces bouwen waar u uw saldo voor alle producten niet alleen kunt zien, u kunt hun functies ook nog eens gebruiken. U vindt dit misschien nuttig terwijl u meer kennis over Defi opbouwt.

<ButtonLink href="/dapps/?category=finance#explore">
  Bekijk portfolio-dapps
</ButtonLink>

<Divider />

## Hoe werkt DeFi? {#how-defi-works}

DeFi gebruikt cryptocurrencies en slimme contracten om diensten te bieden waarbij geen tussenpersonen nodig zijn. In de financiële wereld van vandaag de dag staan financiële instellingen garant voor transacties. Dit geeft deze instellingen een enorme macht, omdat uw geld via hen gaat. Plus miljarden mensen over de hele wereld hebben geen toegang tot een bankrekening.

In Defi vervangt een slim contract de financiële instelling in de transactie. Een slim contract is een type Ethereum-account dat fondsen kan bewaren en deze op basis van bepaalde voorwaarden kan versturen/terugbetalen. Niemand kan dat slimme contract veranderen - het zal altijd worden uitgevoerd zoals geprogrammeerd.

Een contract dat ontworpen is om elke vrijdag een toelage of zakgeld uit te delen kan worden geprogrammeerd om geld over te maken van account A naar account B. En dat zal alleen gebeuren zolang de vereiste bedragen op account A beschikbaar zijn. Niemand kan het contract wijzigen en account C als ontvanger toevoegen om geld te stelen.

Contracten zijn ook openbaar zodat iedereen ze kan inzien en controleren. Dit betekent dat slechte contracten vaak vrij snel onder gemeenschapstoezicht zullen komen te staan.

Dit betekent dat er momenteel een noodzaak bestaat om de meer technische leden van de Ethereum-gemeenschap die code kunnen lezen, te vertrouwen. De open-source gebaseerde gemeenschap helpt ontwikkelaars in toom te houden, maar deze noodzaak zal afnemen in de loop van de tijd, aangezien slimme contracten gemakkelijker te lezen worden en er andere manieren worden ontwikkeld om de betrouwbaarheid van code te bewijzen.

## Ethereum en DeFi {#ethereum-and-defi}

Ethereum is de perfecte basis voor DeFi om een aantal redenen:

- Niemand bezit Ethereum of de slimme contracten die erop bestaan – dit geeft iedereen de mogelijkheid om Defi te gebruiken. Dit betekent ook dat niemand de regels voor u kan wijzigen.
- DeFi-producten spreken allemaal dezelfde taal achter de schermen: Ethereum. Dit betekent dat veel van de producten naadloos kunnen samenwerken. U kunt tokens uitlenen op één platform en het rentedragende token in een andere markt uitwisselen op een heel andere applicatie. Dit lijkt op het in contanten opnemen van loyaliteitspunten bij uw bank.
- Tokens en cryptocurrency zijn ingebouwd in Ethereum, een gedeeld grootboek – het bijhouden van transacties is wat Ethereum uiteindelijk doet.
- Ethereum staat volledige financiële vrijheid toe – de meeste producten zullen nooit uw geld in bewaring nemen, zodat u de controle houdt.

U kunt DeFi zien als verschillende lagen:

1. De blockchain – Ethereum bevat de transactiegeschiedenis en staat van accounts.
2. De activa – [ETH](/eth/) en de andere tokens (valuta).
3. De protocollen – [slimme contracten](/glossary/#smart-contract) die de functionaliteit leveren, bijvoorbeeld een service die het mogelijk maakt om activa gedecentraliseerd uit te lenen.
4. [De applicaties](/dapps/) – de producten die we gebruiken om de protocollen te beheren en te raadplegen.

Opmerking: een groot deel van DeFi gebruikt de [ERC-20-standaard](/glossary/#erc-20). Applicaties in DeFi gebruiken een wrapper voor ETH, met de naam Wrapped Ether (WETH). [Lees meer over wrapped ether](/wrapped-eth).

## DeFi opbouwen {#build-defi}

DeFi is een open-source beweging. De DeFi-protocollen en -applicaties staan allemaal open voor u om te inspecteren, te forken en te vernieuwen. Vanwege deze gelaagde stack (ze delen allemaal dezelfde basis-blockchain en activa), kunnen protocollen worden gemengd en gematched om unieke combo mogelijkheden te ontgrendelen.

<ButtonLink href="/developers/docs/dapps/">
  Meer over het bouwen van dapps
</ButtonLink>

## Verder lezen {#further-reading}

### DeFi-data {#defi-data}

- [DeFi Prime](https://defiprime.com/)
- [DeFi Llama](https://defillama.com/)

### DeFi-artikelen {#defi-articles}

- [A beginner's guide to DeFi](https://blog.coinbase.com/a-beginners-guide-to-decentralized-finance-defi-574c68ff43c4) – _Sid Coelho-Prabhu, January 6, 2020_

### Video's {#videos}

- [Finematics - voorlichting over gedecentraliseerde financiën](https://finematics.com/) - _Video's over Defi_
- [The Defiant](https://www.youtube.com/playlist?list=PLaDcID4s1KronHMKojfjwiHL0DdQEPDcq) - _DeFi basics: Everything you need to know to get started in this occasionally baffling space._
- [Whiteboard Crypto](https://youtu.be/17QRFlml4pA) _Wat is DeFi?_

### Gemeenschappen {#communities}

- [DeFi Llama Discord server](https://discord.defillama.com/)
- [DeFi Pulse Discord server](https://discord.gg/Gx4TCTk)

<Divider />

<QuizWidget quizKey="defi" />