---
title: Gedecentraliseerde autonome organisaties (DAO's)
description: Een overzicht van DAO's op Ethereum
lang: nl
template: use-cases
emoji: ":handshake:"
sidebarDepth: 2
image: /images/use-cases/dao-2.png
alt: Een vertegenwoordiging van een DAO die over een voorstel stemt.
summaryPoint1: Gemeenschappen waarvan de leden eigenaar zijn en zonder gecentraliseerd leiderschap.
summaryPoint2: Een veilige manier om samen te werken met vreemdelingen op het internet.
summaryPoint3: Een veilige plek om fondsen aan te wenden voor een specifieke zaak.
---

## Wat zijn DAO's? {#what-are-daos}

Een DAO is een organisatie in collectieve handen die werkt ten behoeve van een gedeelde missie.

Met DAO's kunnen we met gelijkgestemde mensen over de hele wereld werken zonder dat we een leider hoeven te vertrouwen om de fondsen of activiteiten te beheren. Er is geen CEO die zelf zomaar geld kan uitgeven of een CFO die de boeken kan manipuleren. In plaats daarvan zijn er op blockchain-gebaseerde regels in de code opgenomen die definiëren hoe de organisatie werkt en hoe fondsen worden besteed.

Ze hebben ingebouwde schatkisten die enkel toegankelijk zijn met toesteming van de groep. Beslissingen worden bepaald door voorstellen en verkiezingen om ervoor te zorgen dat iedereen in de organisatie een stem heeft; dit alles gebeurt op transparante wijze [on-chain](/glossary/#on-chain).

## Waarom hebben we DAO's nodig? {#why-dao}

Het starten van een organisatie met iemand waarbij financiering en geld betrokken zijn, vereist veel vertrouwen in de mensen waarmee je werkt. Maar het is moeilijk om iemand te vertrouwen waar je enkel online contact mee hebt gehad. Met DAO's hoef je niemand anders in de groep te vertrouwen, alleen de DAO-code, die 100% transparant en controleerbaar is voor iedereen.

Dit opent zoveel nieuwe mogelijkheden voor wereldwijde samenwerking en coördinatie.

### Een vergelijking {#dao-comparison}

| DAO                                                                                                                                      | Een traditionele organisatie                                                                                       |
| ---------------------------------------------------------------------------------------------------------------------------------------- | ------------------------------------------------------------------------------------------------------------------ |
| Meestal geen hiërarchie en volledig gedemocratiseerd.                                                                                    | Meestal met hiërarchie.                                                                                            |
| Er moet gestemd worden door de leden voor eventuele wijzigingen.                                                                         | Afhankelijk van de hiërarchie kunnen veranderingen worden geëist door een enkele partij of persoon.                |
| Stemmen worden automatisch geteld en het besluit wordt automatisch geïmplementeerd, zonder vertrouwde tussenpersoon.                     | Als stemming is toegestaan, worden stemmen intern geteld en moeten de stemresultaten handmatig worden afgehandeld. |
| Aangeboden diensten worden automatisch op een gedecentraliseerde manier behandeld (bijvoorbeeld distributie van filantropische fondsen). | Vereist menselijke afhandeling, of centraal gecontroleerde automatisering, vatbaar voor manipulatie.               |
| Alle activiteiten zijn transparant en volledig open voor iedereen.                                                                       | Activiteit is meestal privé en beperkt tot het publiek.                                                            |

### Voorbeelden van DAO's {#dao-examples}

Om dit zinvoller te maken, geven we hier een paar voorbeelden van hoe u een DAO zou kunnen gebruiken:

- **Een goed doel** – je kunt donaties accepteren van wie dan ook ter wereld en stemmen op waar het geld voor gebruikt kan worden.
- **Collectief eigendom** – je zou fysieke of digitale activa kunnen kopen en leden kunnen stemmen over het gebruik ervan.
- **Ondernemingen en subsidies** – je zou een risicofonds kunnen creëren dat beleggingskapitaal poolt en stemt op ondernemingen om financieel te ondersteunen. Terugbetaald geld kan later opnieuw worden verdeeld onder DAO-leden.

<YouTube id="zTStDvUtQWc" />

## Hoe werken DAO's? {#how-daos-work}

De ruggengraat van een DAO is het [slimme contract](/glossary/#smart-contract), dat de regels van de organisatie bepaalt en de schatkist van de groep bewaart. Zodra het contract live is op Ethereum, kan niemand meer de regels veranderen. De regels kunnen enkel veranderd worden door een stemming. Als iemand iets probeert te doen dat niet valt onder de regels en logica in de code, zal het mislukken. En omdat de schatkist ook in het slimme contract wordt gedefinieerd, betekent dat niemand het geld kan uitgeven zonder toestemming van de groep. Dit betekent dat DAO's geen centrale autoriteit nodig hebben. In plaats daarvan neemt de groep collectief besluiten en worden betalingen automatisch toegestaan wanneer er wordt ingestemd.

Dit is mogelijk omdat smart contracts fraudebestendig zijn zodra ze live op Ethereum gaan. U kunt de code (de regels van DAO's) niet gewoon bewerken zonder dat mensen dat merken, omdat alles openbaar is.

## Ethereum en DAO's {#ethereum-and-daos}

Ethereum is de perfecte basis voor DAO's om een aantal redenen:

- De eigen consensus van Ethereum is zo gedecentraliseerd en gevestigd dat organisaties het netwerk kunnen vertrouwen.
- De code van een slim contract kan niet aangepast worden zodra deze live is, zelfs niet door de eigenaren. Hierdoor kan de DAO functioneren volgens de regels waarmee ze oorspronkelijk was geprogrammeerd.
- Slimme contracten kunnen geld verzenden en ontvangen. Zonder dit zou u een vertrouwde tussenpersoon nodig hebben om groepsfondsen te beheren.
- De Ethereum-gemeenschap heeft bewezen meer samen te werken dan concurrerend te zijn, waardoor beste praktijken en ondersteuningssystemen snel tot stand kunnen komen.

## DAO-governance {#dao-governance}

Bij het beheren van een DAO zijn veel overwegingen aan de orde, zoals hoe te stemmen en hoe voorstellen werken.

### Delegatie {#governance-delegation}

Delegatie is als de DAO-versie van representatieve democratie. Tokenhouders delegeren stemmen aan gebruikers die zichzelf nomineren en zich ertoe verbinden het protocol te beheren en op de hoogte te blijven.

#### Een goed voorbeeld {#governance-example}

[ENS](https://claim.ens.domains/delegate-ranking) – ENS-houders kunnen hun stemmen delegeren aan betrokken leden van de community om ze te vertegenwoordigen.

### Automatisch transactiebeheer {#governance-example}

In veel DAO's worden transacties automatisch uitgevoerd als een quorum van de leden positief stemt.

#### Een goed voorbeeld {#governance-example}

[Nouns](https://nouns.wtf) – In Nouns DAO wordt een transactie automatisch uitgevoerd wanneer er een quorum van stemmen wordt behaald en een meerderheid positief stemt, zolang er geen veto wordt uitgesproken door de stichters.

### Multisig bestuur {#governance-example}

Hoewel DAO's mogelijk duizenden stemmende leden hebben, worden fondsen vaak bewaard in een [portemonnee](/glossary/#wallet) die gedeeld wordt door 5-20 actieve community-leden die vertrouwen genieten. Deze leden zijn vaak ook gedoxxed (d.w.z. dat hun publieke identiteit bekend staat bij de community). Na een stemming voeren de [multisig](/glossary/#multisig) ondertekenaars de wil van de community uit.

## DAO-wetten {#dao-laws}

In 1977 heeft Wyoming de LLC uitgevonden, die ondernemers beschermt en hun aansprakelijkheid beperkt. Meer recentelijk hebben ze het voortouw genomen in de DAO-wetgeving die de juridische status van DAO's vaststelt. Op dit moment hebben Wyoming, Vermont en de Maagdeneilanden een of andere vorm van DAO-wetgeving.

### Een goed voorbeeld {#law-example}

[CityDAO](https://citydao.io) – CityDAO gebruikte de DAO-wetgeving van Wyoming om 40 hectare land in de buurt van het Yellowstone National Park te kopen.

## DAO-lidmaatschap {#dao-membership}

Er zijn verschillende modellen voor een DAO-lidmaatschap. Lidmaatschap kan bepalen hoe stemmen en andere belangrijke delen van de DAO werken.

### Op token gebaseerd lidmaatschap {#token-based-membership}

Meestal volledig [toestemmingsloos](/glossary/#permissionless), afhankelijk van de gebruikte token. Meestal kunnen deze governance-tokens zonder toestemming worden verhandeld op een [gedecentraliseerde exchange](/glossary/#dex). Anderen moeten verdiend worden door middel van liquiditeit of een andere 'proof of work'. Hoe dan ook, alleen al het hebben van een token geeft toegang tot stemmen.

_Meestal gebruikt om brede gedecentraliseerde protocollen en/of tokens zelf te beheren._

#### Een goed voorbeeld {#token-example}

[MakerDAO](https://makerdao.com) – De token MKR van MakerDAO is breed beschikbaar op gedecentraliseerde exchanges en iedereen kan hem kopen om een stem te hebben in de toekomst van het Maker-protocol.

### Op aandelen gebaseerd lidmaatschap {#share-based-membership}

Op aandelen gebaseerde DAO's vereisen meer toestemming, maar zijn nog steeds behoorlijk open. Elk toekomstig lid kan een voorstel indienen om zich bij de DAO aan te sluiten, meestal door waarde aan te bieden in de vorm van tokens of werk. Aandelen vertegenwoordigen directe stemkracht en eigendom. Leden kunnen op elk moment vertrekken met hun proportionele aandeel van de schatkist.

_Meestal gebruikt voor hechtere, mensgerichtere organisaties zoals liefdadigheidsinstellingen, arbeiderscollectieven en beleggingsclubs. Kunnen ook protocollen en tokens regelen._

#### Een goed voorbeeld {#share-example}

[MolochDAO](http://molochdao.com/) – MolochDAO is gericht op het financieren van Ethereum-projecten. Zij vereisen een voorstel voor lidmaatschap, zodat de groep kan beoordelen of u over de nodige expertise en het nodige kapitaal beschikt om weloverwogen beslissingen te nemen over potentiële begunstigden. U kunt niet zomaar toegang tot de DAO op de open markt kopen.

### Op reputatie gebaseerd lidmaatschap {#reputation-based-membership}

Reputatie is een bewijs van deelname en geeft stemrecht in de DAO. Anders dan een op tokens of aandelen gebaseerd lidmaatschap, dragen op reputatie gebaseerde DAO's geen eigendomsrechten over aan de bijdragers. Reputatie kan niet worden gekocht, overgedragen of gedelegeerd; DAO-leden moeten reputatie verdienen door deelname. On-chain stemmen is toegestaan voor iedereen en toekomstige leden kunnen vrij voorstellen indienen om toe te treden tot de DAO en verzoeken om reputatie en tokens te ontvangen als beloning voor hun bijdragen.

_Typisch gebruikt voor gedecentraliseerde ontwikkeling en bestuur van protocollen en [dapps](/glossary/#dapp), maar ook geschikt voor diverse organisaties zoals liefdadigheidsinstellingen, arbeiderscollectieven, beleggingsclubs, enz._

#### Een goed voorbeeld {#reputation-example}

[DXdao](https://DXdao.eth.limo) – DXdao was een wereldwijd soeverein collectief dat sinds 2019 gedecentraliseerde protocollen en toepassingen bouwt en beheert. Het maakte gebruik van op reputatie gebaseerd bestuur en [holografische consensus](/glossary/#holographic-consensus) om fondsen te coördineren en te beheren, wat betekent dat niemand zomaar de toekomst of het bestuur ervan kon beïnvloeden door middel van aankopen.

## Doe mee aan / start een DAO {#join-start-a-dao}

### Neem deel aan een DAO {#join-a-dao}

- [DAO's van de Ethereum-gemeenschap](/community/get-involved/#decentralized-autonomous-organizations-daos)
- [Lijst van DAO's van DAOHaus](https://app.daohaus.club/explore)
- [Tally.xyz-lijst van DAO's](https://www.tally.xyz)

### Start een DAO {#start-a-dao}

- [Roep een DAO op met DAOHaus](https://app.daohaus.club/summon)
- [Start een Governor DAO met Tally](https://www.tally.xyz/add-a-dao)
- [Creëer een door Aragon mogelijk gemaakte DAO](https://aragon.org/product)
- [Start een kolonie](https://colony.io/)
- [Maak een DAO met de holografische consensus van DAOstack](https://alchemy.daostack.io/daos/create)

## Verder lezen {#further-reading}

### DAO-artikelen {#dao-articles}

- [Wat is een DAO?](https://aragon.org/dao) – [Aragon](https://aragon.org/)
- [House of DAOs](https://wiki.metagame.wtf/docs/great-houses/house-of-daos) – [Metagame](https://wiki.metagame.wtf/)
- [Wat is een DAO en waar is het voor?](https://daohaus.substack.com/p/-what-is-a-dao-and-what-is-it-for) – [DAOhaus](https://daohaus.club/)
- [Hoe een door een DAO mogelijk gemaakte digitale gemeenschap te starten](https://daohaus.substack.com/p/four-and-a-half-steps-to-start-a) - [DAOhaus](https://daohaus.club/)
- [Wat is een DAO?](https://coinmarketcap.com/alexandria/article/what-is-a-dao) – [Coinmarketcap](https://coinmarketcap.com)
- [Wat is holografische consensus?](https://medium.com/daostack/holographic-consensus-part-1-116a73ba1e1c) - [DAOstack](https://daostack.io/)
- [DAOs are not corporations: where decentralization in autonomous organizations matters, van Vitalik](https://vitalik.eth.limo/general/2022/09/20/daos.html)
- [DAO's, DAC's, DA's en meer: een onvolledige terminologiegids](https://blog.ethereum.org/2014/05/06/daos-dacs-das-and-more-an-incomplete-terminology-guide) - [Ethereum Blog](https://blog.ethereum.org)

### Video's {#videos}

- [Wat is een DAO in crypto?](https://youtu.be/KHm0uUPqmVE)
- [Kan een DOA een stad bouwen?](https://www.ted.com/talks/scott_fitsimones_could_a_dao_build_the_next_great_city) – [TED](https://www.ted.com/)

<Divider />

<QuizWidget quizKey="daos" />
