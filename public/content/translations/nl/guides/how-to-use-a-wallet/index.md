---
title: Hoe een wallet gebruiken
description: Een gids die uitlegt hoe je tokens verstuurt, ontvangt en verbinding maakt met web3-projecten.
lang: nl
---

# Hoe een wallet gebruiken

Leer hoe je alle basisfuncties van een portemonnee gebruikt. Als je er nog geen hebt, bekijk dan onze [Hoe maak ik een Ethereum account](/guides/how-to-create-an-ethereum-account/).

## Open je portemonnee

Je zou een dashboard moeten zien dat waarschijnlijk je saldo toont en knoppen bevat om tokens te verzenden en te ontvangen.

## Ontvang cryptovaluta

Wil je crypto ontvangen in je portemonnee?

Elke Ethereum-account heeft zijn eigen ontvangstadres dat bestaat uit een unieke reeks cijfers en letters. Het adres werkt als een bankrekeningnummer. Ethereum-adressen beginnen altijd met "0x". Je kunt dit adres met iedereen delen: het is veilig om dit te doen.

Je adres is net als je huisadres: je moet mensen vertellen wat het is zodat ze je kunnen vinden. Het is veilig om dit te doen, want je kunt nog steeds je voordeur op slot doen met een andere sleutel die alleen jij beheert, zodat niemand binnen kan komen, zelfs al weten ze waar je woont.

Je moet degene die je geld wil sturen je openbare adres geven. Vele portemonnee-apps laten je je adres kopiëren of een QR-code scannen om het gebruik te vereenvoudigen. Vermijd het handmatig intypen van Ethereum-adressen. Dit kan gemakkelijk leiden tot typefouten en verloren fondsen.

Verschillende apps kunnen verschillende woorden gebruiken, maar ze zouden je door een soortgelijk proces moeten leiden als je geld probeert over te maken.

1. Open je portemonnee-app.
2. Klik op "Ontvangen" (of een vergelijkbare optie).
3. Kopieer je Ethereum-adres naar je klembord.
4. Geef de verzender je Ethereum-adres.

## Verstuur cryptovaluta

Wil je ETH naar een andere portemonnee sturen?

1. Open je portemonnee-app.
2. Verkrijg het ontvangstadres en zorg ervoor dat je verbonden bent met hetzelfde netwerk als de ontvanger.
3. Voer het adres in of scan de QR-code met je camera, zodat je het adres niet handmatig hoeft in te geven.
4. Klik op de knop "Verzenden" (of een alternatieve knop) in je portemonnee.

![Veld Verzenden voor crypto-adres](./send.png)
<br/>

5. Veel activa, zoals DAI of USDC, bestaan op meerdere netwerken. Als je cryptotokens overzet, zorg er dan voor dat de ontvanger hetzelfde netwerk gebruikt als jij, aangezien deze niet uitwisselbaar zijn.
6. Zorg ervoor dat je portemonnee voldoende ETH heeft om de transactiekosten te dekken, die variëren afhankelijk van de netwerkomstandigheden. De meeste portemonnees voegen automatisch de voorgestelde kosten toe aan de transactie die je vervolgens kunt bevestigen.
7. Zodra je transactie is verwerkt, verschijnt het bijbehorende cryptobedrag op de account van de ontvanger. Dit kan enkele seconden tot enkele minuten duren, afhankelijk van de drukte op het netwerk.

## Verbinden met projecten

Je adres zal hetzelfde zijn in alle Ethereum-projecten. Je hoeft je voor geen enkel project individueel te registreren. Zodra je een portemonnee hebt, kun je zonder extra informatie verbinding maken met elk Ethereum-project. Er zijn geen e-mails of andere persoonlijke gegevens nodig.

1. Bezoek de website van eender welk project.
2. Als de landingspagina van het project slechts een statische beschrijving van het project is, zou je ergens op een knop "Open de app" in de navigatie moeten kunnen klikken die je naar de daadwerkelijke web-app navigeert.
3. Zodra je in de app bent, klik je op "Verbinden".

![Knop waarmee de gebruiker met behulp van een portemonnee verbinding kan maken met de website](./connect1.png)

4. Selecteer je portemonnee uit de lijst met opties. Als je je portemonnee niet kunt zien, is deze mogelijk verborgen onder de optie "WalletConnect".

![Selecteren uit een lijst met portemonnees met behulp waarvan verbinding gemaakt kan worden](./connect2.png)

5. Bevestig het handtekeningverzoek in je portemonnee om de verbinding tot stand te brengen. **Het ondertekenen van dit bericht zou geen ETH mogen kosten**.
6. Dat is alles! Begin met het gebruiken van de app. Je kunt een aantal interessante projecten vinden op onze [dApps-pagina](/dapps/#explore). <br />

<InfoBanner shouldSpaceBetween emoji=":eyes:">
  <div>Wilt u hier meer over leren?</div>
  <ButtonLink href="/guides/">
    Bekijk onze andere gidsen
  </ButtonLink>
</InfoBanner>

## Veelgestelde vragen

### Als ik een ETH-adres bezit, bezit ik dan ook hetzelfde adres op andere blockchains?

Je kunt hetzelfde adres gebruiken op alle EVM-compatibele blockchains (als je het type portemonnee hebt met een herstelzin). Deze [lijst](https://chainlist.org/) laat je zien welke blockchains je kunt gebruiken met hetzelfde adres. Sommige blockchains, zoals Bitcoin, implementeren een volledig aparte set netwerkregels, in dat geval heb je een ander adres met een andere indeling nodig. Als je een slim contract-portemonnee hebt, moet je de productwebsite ervan controleren voor meer informatie over welke blockchains worden ondersteund.

### Kan ik hetzelfde adres op meerdere apparaten gebruiken?

Ja, je kunt hetzelfde adres op meerdere apparaten gebruiken. Portemonnees zijn technisch gezien alleen een interface om je saldo te laten zien en om transacties te doen; je account wordt niet opgeslagen in de portemonnee, maar op de blockchain.

### Ik heb de crypto niet ontvangen, waar kan ik de status van een transactie controleren?

Je kunt [block-verkenners](/developers/docs/data-and-analytics/block-explorers/) gebruiken om de status van elke transactie in realtime te zien. Je hoeft alleen maar het adres van je portemonnee of de ID van de transactie op te zoeken.

### Kan ik transacties annuleren of terugsturen?

Nee, zodra een transactie is bevestigd, kun je deze niet meer annuleren.
