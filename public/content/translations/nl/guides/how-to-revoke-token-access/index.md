---
title: Hoe toegang via slimme contracten tot uw cryptofondsen herroepen
description: Een handleiding voor het intrekken van uitbuitende slimme contract token-toegang
lang: nl
---

# Hoe toegang via slimme contracten tot uw cryptofondsen herroepen

Deze handleiding leert je hoe je een lijst kunt bekijken van alle [slimme contracten](/glossary/#smart-contract) die je toegang hebt gegeven tot je fondsen en hoe je ze kunt annuleren.

Soms bouwen kwaadwillende ontwikkelaars achterdeurtjes in slimme contracten die toegang geven tot de fondsen van onwetende gebruikers die interactie hebben met het slimme contract. Wat vaak gebeurt, is dat dergelijke platforms de gebruiker om toestemming vragen om een **onbeperkt aantal tokens** uit te geven in een poging om in de toekomst kleine hoeveelheden [gas](/glossary/#gas) te besparen, maar dit gaat gepaard met een verhoogd risico.

Zodra een platform onbeperkte toegangsrechten heeft tot een token op je [portemonnee](/glossary/#wallet), kunnen ze al die tokens uitgeven, zelfs als je je fondsen van hun platform hebt opgenomen in je portemonnee. Kwaadwillende actoren kunnen nog steeds toegang krijgen tot je fondsen en het opnemen in hun portemonnee zonder dat er een herstelmogelijkheid voor je overblijft.

De enige bescherming hiertegen is om geen ongeteste nieuwe projecten te gebruiken, alleen goed te keuren wat je nodig hebt of regelmatig de toegang in te trekken. Hoe doe je dat?

## Stap 1: Gebruik tools voor intrekken van toegang

Verschillende websites laten je slimme contracten die verbonden zijn met je adres bekijken en intrekken. Bezoek de website en verbind je portemonnee:

- [Ethallowance](https://ethallowance.com/) (Ethereum)
- [Etherscan](https://etherscan.io/tokenapprovalchecker) (Ethereum)
- [Cointool](https://cointool.app/approve/eth) (verschillende netwerken)
- [Revoke](https://revoke.cash/) (verschillende netwerken)
- [Unrekt](https://app.unrekt.net/) (verschillende netwerken)
- [EverRevoke](https://everrise.com/everrevoke/) (verschillende netwerken)

## Stap 2: Verbind je portemonnee

Zodra je op de website bent, klik je op "Portemonnee verbinden". De website zou je moeten vragen om je portemonnee te verbinden.

Zorg ervoor dat je hetzelfde netwerk gebruikt in je portemonnee en op de website. Je zult alleen slimme contracten zien die gerelateerd zijn aan het geselecteerde netwerk. Als je bijvoorbeeld verbinding maakt met het Ethereum Mainnet, zie je alleen Ethereum-contracten en geen contracten van andere chains zoals Polygon.

## Stap 3: Selecteer een slim contract dat je wilt intrekken

Je zou alle contracten moeten zien die toegang hebben tot je tokens en hun bestedingslimiet. Vind degene die je wilt opzeggen.

Als je niet weet welk contract je moet kiezen, kun je ze allemaal herroepen. Dit zal geen problemen opleveren voor jou, maar je zal een nieuwe set toestemmingen moeten toekennen de volgende keer dat je met één van deze contracten interageert.

## Stap 4: Trek toegang tot je fondsen in

Zodra je op intrekken klikt, zou je een nieuw transactievoorstel in je portemonnee moeten zien. Dit is te verwachten. Je moet de kosten betalen om de annulering succesvol te laten verlopen. Afhankelijk van het netwerk kan het een minuut tot een paar minuten duren om dit te verwerken.

We raden je aan om de intrek-tool na een paar minuten te vernieuwen en opnieuw verbinding te maken met je portemonnee om te controleren of het ingetrokken contract uit de lijst is verdwenen.

<mark>We raden je ook aan om projecten nooit onbeperkte toegang tot je tokens te geven en alle toegang tot tokens regelmatig in te trekken. Het intrekken van token-toegang zou nooit moeten leiden tot een verlies van fondsen, vooral niet als je de bovenstaande tools gebruikt.</mark>

 <br />

<InfoBanner shouldSpaceBetween emoji=":eyes:">
  <div>Wil je meer informatie?</div>
  <ButtonLink href="/guides/">
    Bekijk onze andere gidsen
  </ButtonLink>
</InfoBanner>

## Veelgestelde vragen

### Maakt het intrekken van token-toegang ook een einde aan staking, pooling, uitlenen, enz?

Nee, het heeft geen invloed op je [DeFi](/glossary/#defi)-strategieën. Je zult op je posities blijven en beloningen blijven ontvangen.

### Is het loskoppelen van een portemonnee van een project hetzelfde als het verwijderen van de toestemming om mijn fondsen te gebruiken?

Nee, als je je portemonnee loskoppelt van het project, maar je hebt het project tokenrechten gegeven, dan kunnen ze die tokens nog steeds gebruiken. Je moet die toegang intrekken.

### Wanneer vervalt de contracttoestemming?

Er zijn geen vervaldata voor contractrechten. Als je contractrechten toekent, kunnen ze worden gebruikt, zelfs jaren nadat ze zijn toegekend.

### Waarom stellen projecten een onbeperkte tokenvergoeding in?

Projecten doen dit vaak om het aantal vereiste aanvragen te minimaliseren, wat betekent dat de gebruiker maar één keer hoeft goed te keuren en de transactiekosten maar één keer hoeft te betalen. Hoewel dit handig is, kan het gevaarlijk zijn voor gebruikers om zomaar goed te keuren op sites die niet in de loop der tijd bewezen of gecontroleerd zijn. Voor sommige portemonnees kun je het aantal tokens dat wordt goedgekeurd handmatig beperken om je risico te beperken. Controleer bij je portemonnee-provider voor meer infortmatie.
