---
title: "Program Tłumaczeń"
lang: pl
description: "Informacje dotyczące Programu Tłumaczeń ethereum.org"
---

# Program tłumaczeń {#translation-program}

Program Tłumaczeń to wspólny wysiłek mający na celu przetłumaczenie ethereum.org na różne języki, aby strona była bardziej dostępna dla miliardów osób niemówiących po angielsku na całym świecie.

![](./enterprise-eth.png)

## Pomóż nam tłumaczyć {#help-us-translate}

Program Tłumaczeń ethereum.org jest otwarty i każdy może pomóc!

1. Musisz zalogować się na swoje konto Crowdin lub zarejestrować się.
2. Wybierz język, na który chcesz tłumaczyć.
3. Przed rozpoczęciem zapoznaj się z przewodnikiem [Jak tłumaczyć](/contributing/translation-program/how-to-translate/), aby dowiedzieć się, jak korzystać z Crowdin, oraz z [Przewodnikiem po stylu tłumaczenia](/contributing/translation-program/translators-guide/), aby poznać wskazówki i najlepsze praktyki.
4. Tłumaczenia maszynowe nie będą zatwierdzane.
5. Wszystkie tłumaczenia są sprawdzane przed dodaniem ich do strony, więc pojawi się krótkie opóźnienie, zanim tłumaczenia zostaną opublikowane.

_Dołącz do [Discorda ethereum.org](https://discord.gg/ethereum-org), aby współpracować przy tłumaczeniach, zadawać pytania, dzielić się opiniami i pomysłami lub dołączyć do grupy tłumaczeniowej._

<ButtonLink href="https://crowdin.com/project/ethereum-org/">
  Rozpocznij tłumaczenie
</ButtonLink>

## Informacje o Programie Tłumaczeń {#about-us}

Społeczność Ethereum stara się być globalna i integracyjna, ale większość jej treści jest przeznaczona wyłącznie dla osób anglojęzycznych, pomijając 6 miliardów osób na świecie niemówiących po angielsku. Uważamy, że aby Ethereum.org działała jako portal do Ethereum dla społeczności na całym świecie, niezbędne jest zapewnienie osobom nieanglojęzycznym treści Ethereum w ich ojczystych językach.

Program Tłumaczeń ethereum.org ma na celu udostępnienie Ethereum wszystkim poprzez tłumaczenie ethereum.org i innych treści Ethereum na jak najwięcej języków.

Dowiedz się więcej o [misji i wizji](/contributing/translation-program/mission-and-vision) Programu Tłumaczeń ethereum.org.

### Nasz dotychczasowy postęp {#our-progress}

- [**Ponad 6900** tłumaczy](/contributing/translation-program/contributors/)
- **68** języków dostępnych na stronie
- [**2,89 miliona** słów przetłumaczonych w 2024 r.](/contributing/translation-program/acknowledgements/)

<TranslationChartImage />

### Podziękowania {#acknowledgements}

Ethereum.org jest tłumaczone przez tysiące członków społeczności i są oni kluczową częścią Programu Tłumaczeń.
Chcemy podziękować naszym tłumaczom i wesprzeć ich na ścieżce kariery. Oto niektóre z naszych podziękowań dla tłumaczy:

#### Certyfikat {#certificate}

Jeśli uczestniczyłeś w Programie Tłumaczeń i co najmniej 5000 przetłumaczonych przez Ciebie słów zostało zatwierdzonych, kwalifikujesz się do otrzymania certyfikatu tłumacza ethereum.org. [Więcej o certyfikatach](/contributing/translation-program/acknowledgements/#certificate)

#### OATs {#oats}

Uczestnicy Programu Tłumaczeń mogą otrzymać różne OAT-y (Onchain Achievement Token) na podstawie ilości przetłumaczonych słów w 2024 roku. OAT-y to NFT, które udowadniają Twoją pracę wykonaną na rzecz Programu Tłumaczeń ethereum.org. [Więcej o OATs](/contributing/translation-program/acknowledgements/#oats)

#### Podziękowania dla tłumaczy {#translator-acknowledgements}

Publiczne podziękowania dla naszych najlepszych tłumaczy za pomocą [rankingów](/contributing/translation-program/acknowledgements/) oraz [listy wszystkich współtwórców Programu Tłumaczeń](/contributing/translation-program/contributors/).

#### Nagrody {#rewards}

W przeszłości nagradzaliśmy naszych najaktywniejszych współtwórców biletami na konferencje Ethereum, takie jak [Devcon](https://devcon.org/en/) i [Devconnect](https://devconnect.org/), a także ekskluzywnymi produktami ethereum.org.

Nieustannie myślimy o nowych i innowacyjnych sposobach nagradzania naszych współtwórców, więc bądź na bieżąco!

### Przewodniki i zasoby {#guides-and-resources}

Jeśli uczestniczysz w Programie Tłumaczeń lub myślisz o zaangażowaniu się, zapoznaj się z poniższymi przewodnikami po tłumaczeniach:

- [Przewodnik po stylu tłumaczenia](/contributing/translation-program/translators-guide/) _– instrukcje i wskazówki dla tłumaczy ethereum.org_
- [FAQ dotyczące tłumaczeń](/contributing/translation-program/faq/) _– często zadawane pytania i odpowiedzi dotyczące Programu Tłumaczeń ethereum.org_
- [Przewodnik po edytorze online Crowdin](https://support.crowdin.com/online-editor/) _– szczegółowy przewodnik po korzystaniu z edytora online Crowdin i niektórych zaawansowanych funkcji Crowdin_

Inne przydatne narzędzia tłumaczeniowe, społeczności tłumaczy i wpisy na blogu Programu Tłumaczeń można znaleźć na [stronie z zasobami](/contributing/translation-program/resources/).

## Skontaktuj się z nami {#get-in-touch}

Masz jakieś pytania? A może chcesz współpracować z naszym zespołem i innymi tłumaczami? Prosimy o publikowanie postów na kanale #translations na naszym [serwerze Discord ethereum.org](https://discord.gg/ethereum-org)

Możesz również skontaktować się z nami pod adresem translations@ethereum.org

## Rozpoczęcie własnego programu tłumaczeń {#starting-a-translation-program}

Naszym celem jest tłumaczenie treści Ethereum na jak największą liczbę języków i udostępnianie treści edukacyjnych każdemu.
Zgodnie z naszą koncentracją na tłumaczeniach, chcemy pomóc innym projektom Ethereum w organizowaniu, zarządzaniu i ulepszaniu ich własnych wysiłków tłumaczeniowych.

Z tego powodu stworzyliśmy [podręcznik Programu Tłumaczeń](/contributing/translation-program/playbook/), który zawiera kilka wskazówek i najlepszych praktyk, które zebraliśmy w procesie tłumaczenia ethereum.org.

Chcesz nawiązać dalszą współpracę lub skorzystać z naszych zasobów tłumaczeniowych? Masz jakieś opinie na temat podręcznika? Czekamy na kontakt pod adresem translations@ethereum.org.
