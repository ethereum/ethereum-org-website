---
title: Wkład w projektowanie
description: Wkład w projektowanie ethereum.org
lang: pl
---

# Wkład w projektowanie ethereum.org {#design-contributions}

Projektowanie jest kluczowym elementem każdego projektu, a poświęcając swój czas i umiejętności projektowe na rzecz ethereum.org, możesz pomóc w poprawie doświadczeń naszych gości. Wkład w projekt open-source stwarza możliwość zdobycia cennego doświadczenia i rozwijania swoich umiejętności w środowisku opartym na współpracy. Będziesz mieć szansę na współpracę z innymi projektantami, deweloperami i członkami społeczności, z których każdy będzie miał swoje własne, unikalne perspektywy i spostrzeżenia.

Ostatecznie jest to świetny sposób na zbudowanie zróżnicowanego i imponującego portfolio, które zaprezentuje Twoje umiejętności projektowe.

## Jak wnieść swój wkład?

### <Emoji text=":one:" size={1} /> &nbsp;Przekaż opinię na temat wczesnych prototypów projektów {#design-critique}

Czasami potrzebujemy pomocy w testowaniu naszych surowych pomysłów. To świetny sposób na wniesienie wkładu bez żadnej wiedzy technicznej.

1. Zespół projektowy udostępni makietę projektu na [Discordzie](https://discord.com/invite/ethereum-org) i na [GitHubie](https://github.com/ethereum/ethereum-org-website/labels/design%20required%20%F0%9F%8E%A8).
2. Zostaniesz poprowadzony przez projekty, aby przekazać opinię za pomocą funkcji komentarzy.
3. Wynik zostanie udostępniony w zgłoszeniu na GitHubie, a następnie zgłoszenie zostanie zamknięte przez zespół.

### <Emoji text=":two:" size={1} /> &nbsp;Weź udział w badaniach ankietowych {#answer-surveys}

Przekaż opinię na temat naszej strony internetowej poprzez:

1. Odwiedzenie ethereum.org i przeczytanie stron.
2. Kliknięcie widżetu opinii w prawym dolnym rogu i udzielenie odpowiedzi na pytania dotyczące projektu i treści.
3. Skupienie się na pytaniach o dowolnym formacie.

### <Emoji text=":three:" size={1} /> &nbsp;Znajdź problemy związane z projektem na stronie internetowej i zgłoś je {#report-design-issues}

ethereum.org to szybko rozwijająca się strona internetowa z wieloma funkcjami i treściami. Niektóre elementy interfejsu użytkownika mogą łatwo stać się przestarzałe lub mogą wymagać ulepszenia. Jeśli napotkasz taki przypadek, zgłoś go, abyśmy zwrócili na niego uwagę.

1. Przejrzyj stronę internetową i zwróć uwagę na jej projekt.
2. Rób zrzuty ekranu i notatki, jeśli zauważysz jakiekolwiek problemy wizualne lub z UX.
3. Zgłoś znalezione problemy za pomocą [raportu o błędach](https://github.com/ethereum/ethereum-org-website/issues/new/choose).

### <Emoji text=":four:" size={1} /> &nbsp;Zaproponuj zmiany w projekcie {#propose-design-changes}

Jeśli czujesz się na siłach, aby podjąć wyzwania projektowe, możesz odwiedzić naszą tablicę zgłoszeń na GitHubie i przefiltrować [problemy związane z projektowaniem](https://github.com/ethereum/ethereum-org-website/labels/design%20required%20%F0%9F%8E%A8).

1. Przejrzyj naszą stronę internetową i zwróć uwagę na jej projekt lub przejdź do naszego repozytorium na GitHubie i przejrzyj zgłoszenia oznaczone tagiem [„Wymagany projekt”](https://github.com/ethereum/ethereum-org-website/labels/design%20required%20%F0%9F%8E%A8).
2. Wymyśl rozwiązanie i zaprojektuj je. (najlepiej przy użyciu naszego [systemu projektowego](https://www.figma.com/community/file/1134414495420383395)).
3. Zaproponuj rozwiązanie w odpowiednim zgłoszeniu na GitHubie lub [utwórz nowe](https://github.com/ethereum/ethereum-org-website/issues/new?assignees=&labels=feature+%3Asparkles%3A&template=feature_request.yaml&title=Feature+request).
4. Poczekaj na recenzję zespołu projektowego.

### <Emoji text=":five:" size={1} /> &nbsp;Wspólnie budujcie system projektowy {#Contribute-to-design-system}

Nasz system projektowy sprawia, że projektowanie ethereum.org jest przyjemne i łatwe. Jeśli jesteś doświadczonym projektantem, możesz pomóc nam przygotować wiele komponentów na stronę internetową.

1. Wybierz zgłoszenie do pracy z [tablicy systemu projektowego](https://github.com/ethereum/ethereum-org-website/labels/design%20system) na GitHubie lub utwórz nowe.
2. Poproś o przypisanie wybranego zgłoszenia do siebie.
3. Zacznij projektować wymagany komponent w Figmie.
4. Udostępnij go zespołowi projektowemu na GitHubie, gdy będziesz potrzebować recenzji lub wskazówek.
5. Zespół projektowy dokona recenzji.
6. Zespół projektowy wprowadzi zmiany do pliku głównego i opublikuje go dla społeczności.

### <Emoji text=":six:" size={1} /> &nbsp;Pisz treści związane z projektowaniem na stronę internetową {#write-design-articles}

Społeczność deweloperów Ethereum jest silna, ale społeczność projektantów pozostaje nieco w tyle. Jeśli jesteś projektantem ze znajomością web3, rozważ podzielenie się swoją wiedzą z szerszą społecznością, abyśmy wszyscy mogli razem wzrastać i doskonalić się; mamy [stronę o projektowaniu dla Ethereum](/developers/docs/design-and-ux/), do której możesz wnieść swój wkład. Możesz również sprawdzić nasze [zasady umieszczania wpisów](/contributing/design/adding-design-resources).

1. Wymyśl tematy projektowe, które powinny być omówione na ethereum.org i które byłyby korzystne dla projektantów w tej przestrzeni.
2. Przejdź do naszego repozytorium na GitHubie i [utwórz zgłoszenie](https://github.com/ethereum/ethereum-org-website/issues/new), proponując temat (nie pisz jeszcze treści).
3. Poczekaj na zatwierdzenie przez zespół projektowy.
4. Po zatwierdzeniu napisz treść.
5. Prześlij ją w odpowiednim zgłoszeniu na GitHubie.

### <Emoji text=":seven:" size={1} /> &nbsp;Narysuj nowe ilustracje {#prepare-illustrations}

Wizualizacje są jednym z najpotężniejszych narzędzi do wyjaśniania abstrakcyjnych tematów. Dodanie diagramów i infografik stwarza ogromny potencjał. W końcu jeden obraz może wyrazić więcej niż tysiąc słów.

1. Wejdź na naszą stronę internetową i zobacz strony, na których można by dodać nowe infografiki.
2. Upewnij się, że styl ilustracji odpowiada naszym [zasobom](/assets/).
3. Przejdź do naszego repozytorium na GitHubie i [utwórz zgłoszenie](https://github.com/ethereum/ethereum-org-website/issues/new), proponując ilustrację.
4. Zespół projektowy dokona jej recenzji.
5. Tworzymy nowe zgłoszenie, aby poprosić dewelopera o wdrożenie nowego obrazu.
