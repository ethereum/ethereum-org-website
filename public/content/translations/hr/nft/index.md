---
title: Nezamjenjivi tokeni (NFT-ovi)
description: Pregled NFT-ova na Ethereumu
lang: hr
template: use-cases
emoji: ":frame_with_picture:"
sidebarDepth: 2
image: /images/infrastructure_transparent.png
alt: Logotip Eth prikazan putem holograma.
summaryPoint1: Način prikaza bilo čega jedinstvenog u obliku imovine temeljene na Ethereumu.
summaryPoint2: NFT-ovi daju kreatorima sadržaja više mogućnosti nego ikada prije.
summaryPoint3: Pokreću ih pametni ugovori na Ethereumovom lancu blokova.
---

## Što su NFT-ovi? {#what-are-nfts}

NFT-ovi su tokeni koji su **međusobno jedinstveni**. Svaki NFT ima svoje značajke (nezamjenjivost) i dokazivo je jedinstven. Ovo je drugačije od tokena kao što su [ETH](/glossary/#ether) ili drugi tokeni temeljeni na Ethereumu kao što je USDC jer je svaki od tih tokena identičan onome iste vrste i ima iste značajke (zamjenjiv). Nije vam stalo koju točno novčanicu (ili ETH) imate u novčaniku jer su sve identične i imaju istu vrijednost. S druge strane, _stalo_ vam je koji specifični NFT posejdujete zato što svaki ima individualne značajke koje ga razlikuju od drugih (nezamjenjiv).

Jedinstvenost svakog NFT-a omogućuje tokenizaciju stvari, kao što su umjetnička djela, kolekcionarski predmeti ili čak nekretnine, pri čemu jedan specifičan NFT predstavlja neki specifičan jedinstveni predmet u stvarnom ili digitalnom svijetu. Vlasništvo imovine je javno provjerivo na Ethereumovom [lancu blokova](/glossary/#blockchain).

<YouTube id="Xdkkux6OxfM" />

## Internet sredstava {#internet-of-assets}

NFT-ovi i Ethereum rješavaju neke od problema koji danas postoje na internetu. Kako sve postaje sve više digitalno, postoji potreba za repliciranjem svojstava fizičkih predmeta poput oskudice, jedinstvenosti i dokaza o vlasništvu na način da ne uključuje kontrolu od strane centralne organizacije. Na primjer, s NFT-ovima je moguće posjedovati glazbenu mp3 datoteku na raznim aplikacijama koje su bazirane na Ethereumu i ne biti vezan za specifičnu glazbenu aplikaciju kao što je Spotify ili Apple Music. Moguće je posjedovati korisničko ime za društvene mreže koje možete prodati ili zamijeniti i **koje vam pružatelj platforme ne može samo tako oduzeti**.

Evo kako izgleda internet NFT-ova u usporedbi sa internetom koji većina nas danas upotrebljava…

### Usporedba {#nft-comparison}

| NFT internet                                                                                                                                                                  | Internet danas                                                                                                                                          |
| ----------------------------------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------- |
| **Vi posjedujete svoju imovinu!** Samo je vi možete prodati ili zamijeniti.                                                                                                   | **Vi iznajmljujete imovinu** od neke organizacije i ona vam može biti oduzeta.                                                                          |
| NFT-ovi su **digitalno jedinstveni**, nema dva ista NFT-a.                                                                                                                    | **Kopija se često ne može razlikovati** od originala.                                                                                                   |
| Vlasništvo nad NFT-om pohranjeno je na lancu blokova i svatko ga može **javno provjeriti**.                                                                                   | Pristup evidenciji o vlasništvu nad digitalnim predmetima **nadziru institucije** – morate im vjerovati na riječ.                                       |
| NFT-ovi su [pametni ugovori](/glossary/#smart-contract) na Ethereumu. To znači da ih se **lako može upotrebljavati u drugim pametnim ugovorima** i aplikacijama na Ethereumu! | Tvrtke s digitalnim predmetima obično **zahtijevaju vlastitu infrastrukturu s ograničenim pristupom**.                                                  |
| **Kreatori sadržaja mogu prodavati svoje radove bilo gdje** i mogu pristupiti globalnom tržištu.                                                                              | Kreatori se oslanjaju na infrastrukturu i distribuciju platformi kojim se koriste. Često podliježu uvjetima korištenja i **geografskim ograničenjima**. |
| Kreatori NFT-ova **mogu zadržati vlasnička prava** nad svojim radom i isprogramirati tantijeme direktno u pametni ugovor za NFT.                                              | Platforme, kao što su **usluge streaminga glazbe, zadržavaju većinu profita od prodaje**.                                                               |

## Čemu služe NFT-ovi? {#nft-use-cases}

NFT-evi se upotrebljavati za mnoge svrhe, uključujući:

- dokaz da ste prisustvovali nekom događaju
- certifikat da ste završili neki tečaj
- predmeti koji se mogu posjedovati u igrama
- digitalna umjetnost
- tokenizacija predmeta iz fizičkog svijeta
- dokaz o vašem mrežnom identitetu
- ograničavanje pristupa sadržaju
- prodaja karata
- decentralizirani nazivi internetski domena
- kolaterali u [decentraliziranim financijama](/glossary/#defi)

Možda ste umjetnik koji želi podijeliti svoj rad koristeći NFT-eve, bez gubljenja kontrole i žrtvovanja profita u korist posrednika. Možete izraditi novi ugovor i točno odrediti broj NFT-eva, njihove karakteristike i vezu s određenim umjetničkim djelom. Kao umjetnik **možete u pametni ugovor programirati tantijeme** koje vam se trebaju platiti (npr. prenijeti 5 % od prodajne cijene vlasniku ugovora svaki put kada se NFT prenese). Također, uvijek možete dokazati da ste vi izradili NFT jer ste vlasnik [novčanika](/glossary/#wallet) koji je primijenio ugovor. Vaši kupci mogu jednostavno dokazati da posjeduju **autentični NFT** iz vaše kolekcije jer je njihova [adresa](/glossary/#address) novčanika povezana s tokenom u vašem pametnom ugovoru. Oni ga mogu koristiti u cijelom Ethereumovom ekosustavu, sigurni u njegovu autentičnost.

<InfoBanner shouldSpaceBetween emoji=":eyes:" mt="8">
  <div>Istražite, kupite ili izradite vlastitu NFT za umjetnost/kolekcionarske predmete...</div>
  <ButtonLink href="/dapps/?category=collectibles#explore">
    Istražite NFT za umjetnost
  </ButtonLink>
</InfoBanner>

Ili zamislite ulaznicu za neki sportski događaj. Isto kao što **organizator nekog događaja može izabrati koliko će karata prodavati**, tako i kreator NFT-a može odlučiti koliko će kopija postojati. Ponekad su to identične kopije, kao na primjer 5000 karata za slobodan ulaz. Ponekad se izradi nekoliko vrlo sličnih, ali svaki malo drugačiji, kao što je ulaznica s dodijeljenim mjestom. One mogu biti kupljene i prodane direktno bez plaćanja posredniku za ulaznice, a kupac uvijek može biti siguran u autentičnost ulaznice provjerom adrese ugovora.

Na ethereum.org, **NFT-ovi se koriste da bi pokazali kako su ljudi smisleno pridonijeli** našem Github repozitoriju (programirali web-mjesto, napisali ili izmijenili članak...), preveli naš sadržaj ili prisustvovali pozivima naše zajednice, a čak imamo i vlastiti naziv NFT domene. Ako doprinesete ethereum.org, možete zatražiti [POAP](/glossary/#poap) NFT. Neka kripto druženja su već koristila POAP-ove kao karte. [Više o doprinosu](/contributing/#poap).

![ethereum.org POAP](./poap.png)

Ovo web-mjesto također ima alternativni naziv domene koji pokreće NFT, **ethereum.eth**. Naša `.org` adresa je centralno upravljana od strane pružatelja sistema za nazive domena (DNS), dok je ethereum`.eth` registriran na Ethereumu putem Ethereum usluge imenovanja (ENS). I on je naše vlasništvu i mi upravljamo njime. [Provjerite naš zapis za ENS](https://app.ens.domains/name/ethereum.eth)

[Više o ENS-u](https://app.ens.domains)

<Divider />

## Kako funkcioniraju NFT-ovi? {#how-nfts-work}

NFT-ovi, kao i svi ostali digitalni objekti na Ethereumovom lancu blokova, izrađuju se putem posebnog računalnog programa temeljenog na Ethereumu koji se zove „pametni ugovor” Ovi ugovori slijede određena pravila, poput standarda [ERC-721](/glossary/#erc-721) ili [ERC-1155](/glossary/#erc-1155), koji određuju što ugovor može učiniti.

NFT pametni ugovor može učiniti nekoliko ključnih stvari:

- **Izradite NFT-eve:** može izraditi nove NFT-eve.
- **Dodjela vlasništva:** prati tko posjeduje koje NFT-eve povezujući ih s određenim Ethereumovim adresama.
- **Dodijelite svakom NFT-u identifikacijski broj:** svaki NFT ima broj koji ga čini jedinstvenim. Pored toga, obično postoji neka informacija (metapodatak) priložena uz NFT koja opisuje što taj NFT predstavlja.

Kada netko „izradi” ili „izda” NFT, oni zapravo govore pametnom ugovoru da im dodijeli vlasništvo nad određenim NFT-om. Ova informacija je sigurno i javno pohranjena na lancu blokova.

Nadalje, kreator ugovora može dodati dodatna pravila. Oni mogu ograničiti koliko se određenog NFT-a može napraviti ili odlučiti da bi trebali dobiti malu naknadu za autorska prava svaki put kad NFT promijeni vlasnika.

### Sigurnost NFT-a {#nft-security}

Sigurnost Ethereuma dolazi od [dokaza uloga](/glossary/#pos). Sustav je dizajniran tako da ekonomski destimulira zlonamjerne radnje, čineći Ethereum zaštićenim od neovlaštenih promjena. To čini NFT-eve mogućim. Jednom kada se [blok](/glossary/#block) koji sadrži vašu NFT transakciju [finalizira](/glossary/#finality), napadača bi koštalo milijune ETH da to promijeni. Svatko tko upotrebljava Ethereumov softver odmah bi mogao otkriti nepošteno manipuliranje NFT-om i počinitelj bi bio ekonomski kažnjen i izbačen.

Sigurnosni problemi povezani s NFT-ovima najčešće su povezani s prijevarama s krađom identiteta, ranjivostima pametnih ugovora ili korisničkim pogreškama (kao što je nenamjerno izlaganje privatnih ključeva), zbog čega je dobra sigurnost novčanika kritična za vlasnike NFT-a.

<ButtonLink href="/security/">
  Više o sigurnosti
</ButtonLink>

## Daljnje čitanje {#further-reading}

- [Vodič za početnike o NFT-evima](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _ Linda Xie, siječanj 2020._
- [Praćenje EtherscanNFT-a](https://etherscan.io/nft-top-contracts)
- [Standard za tokene ERC-721](/developers/docs/standards/tokens/erc-721/)
- [Standard za tokene ERC-1155](/developers/docs/standards/tokens/erc-1155/)
- [Popularne aplikacije i alati za NFT](https://www.ethereum-ecosystem.com/blockchains/ethereum/nfts)

## Ostali resursi {#other-resources}

- [NFTScan](https://nftscan.com/)

<Divider />

<QuizWidget quizKey="nfts" />
