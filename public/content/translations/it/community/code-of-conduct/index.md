---
title: Codice di condotta
description: Gli standard di base che ci impegniamo a rispettare negli spazi di ethereum.org.
lang: it
---

# Codice di condotta {#code-of-conduct}

## Missione {#mission}

Sviluppare e mantenere l'hub più completo e accessibile di conoscenza Ethereum.

## Valori {#values}

La community di ethereum.org si impegna a essere:

- istruttiva, con l'obiettivo di aiutare tutti a comprendere Ethereum
- inclusiva
- accessibile
- guidata dalla community
- incentrata sulla tecnologia sottostante e sui casi d'uso di Ethereum
- incentrata sui concetti e sui principi di progettazione di Ethereum

## Cosa non siamo {#what-we-are-not}

- Il sito web della Ethereum Foundation
- Una piattaforma per promuovere investimenti o profitti di qualsiasi tipo
- Una piattaforma per valorizzare o appoggiare singoli progetti o organizzazioni
- Un DEX, CEX o qualsiasi altra forma di piattaforma finanziaria
- Una piattaforma che fornisce consulenza finanziaria o legale di qualsiasi tipo

## Codice di condotta {#code-of-conduct}

### Impegno {#pledge}

La partecipazione aperta è il cuore dell'ethos di ethereum.org. Siamo un sito web e una community mantenuta da migliaia di collaboratori, e questo è possibile solo se manteniamo un ambiente accogliente e partecipativo. A tal fine, i collaboratori di questo sito si impegnano a mantenere un ambiente privo di molestie per tutti i partecipanti su tutte le piattaforme e gli spazi della community di ethereum.org. La community di ethereum.org accoglie e valorizza chiunque voglia partecipare in modo costruttivo e amichevole, a prescindere da età, disabilità, etnia, caratteristiche sessuali, identità di genere, livello di esperienza, area di competenza, istruzione, stato socio-economico, nazionalità, aspetto personale, razza, religione o qualsiasi altra dimensione di diversità.

### Ambito di applicazione {#scope}

Questo Codice di condotta si applica a tutti gli spazi di ethereum.org (come GitHub, Discord, Figma, Crowdin, X (in precedenza Twitter) e altre piattaforme online) e si applica anche quando la community è rappresentata in spazi pubblici del mondo reale, come meetup, conferenze ed eventi.

### I nostri standard {#our-standards}

Esempi di comportamenti che contribuiscono a creare un ambiente positivo includono:

- Utilizzare un linguaggio accogliente e inclusivo
- Essere rispettosi dei diversi punti di vista e delle diverse esperienze
- Accettare con grazia e/o fornire con empatia critiche costruttive
- Agire con calma e professionalità nella risoluzione di conflitti o disaccordi
- Mostrare empatia e tolleranza verso gli altri membri della community
- Incoraggiare e amplificare le nuove voci nella community

Esempi di comportamenti inaccettabili da parte dei partecipanti includono:

- Violenza fisica, minaccia di violenza fisica o incitamento alla violenza fisica di qualsiasi tipo
- Utilizzare un linguaggio o un immaginario sessualizzato o imporre attenzioni sessuali indesiderate
- Sostituirsi a un'altra persona o dichiarare in modo disonesto la propria affiliazione a una persona o a un'organizzazione.
- Trolling, commenti offensivi/dispregiativi e attacchi personali o politici
- Molestare altri membri della community in canali pubblici o privati
- Pubblicare le informazioni private di altri, come un indirizzo fisico o elettronico, senza esplicita autorizzazione.
- Ingegneria sociale, truffe o manipolazione di altri membri della community
- Promuovere investimenti, token, progetti o qualsiasi altra cosa per un tornaconto personale, monetario o non monetario.
- Spammare i server con contenuti fuori tema
- Ignorare le richieste o gli avvertimenti dei moderatori della community
- Altri comportamenti che potrebbero essere ragionevolmente considerati inappropriati in un contesto professionale

### Segnalazione {#reporting}

Le violazioni del codice di condotta saranno normalmente visibili alla community, poiché cerchiamo di fare tutto in canali aperti e pubblici, consentendo ai membri della community di autoregolarsi.

Tuttavia, se accade qualcosa che ritieni richieda attenzione, puoi segnalarlo a qualcuno con un ruolo di moderazione (ad es. guida di Discord), in modo che possa aiutare a indagare e ad attuare la risposta appropriata.

Quando si segnala, includere il maggior numero di dettagli possibile, compresi esempi specifici e timestamp. Ciò contribuirà a garantire un esito equo.

### Applicazione {#enforcement}

A seconda della gravità, le persone che violano il codice di condotta possono ricevere avvertimenti, ban temporanei o ban permanenti dalle community di ethereum.org.
