---
title: Token non fungibili (NFT)
metaTitle: Cosa sono i NFT? | Benefici e utilizzi
description: Una panoramica dei NFT su Ethereum
lang: it
template: use-cases
emoji: ":frame_with_picture: "
sidebarDepth: 2
image: /images/infrastructure_transparent.png
alt: Un logo Eth visualizzato tramite ologramma.
summaryPoint1: Un modo pe rappresentare qualsiasi cosa sia univoca, come una risorsa basata su Ethereum.
summaryPoint2: "I NFT stanno dando ai creatori di contenuti più potere che mai."
summaryPoint3: Basati sui contratti intelligenti, sulla blockchain di Ethereum.
---

## Cosa sono i NFT? {#what-are-nfts}

Gli NFT sono token **singolarmente unici**. Ogni NFT ha proprietà differenti (non fungibili) ed è possibile comprovarne la scarsità. Ciò è diverso dai token come [ETH](/glossary/#ether) o altri token basati su Ethereum come USDC, in cui ogni token è identico e ha le stesse proprietà ('fungibile'). Non ti interessa quale particolare banconota di un taglio specifico (o ETH) hai nel portafoglio, perché sono tutte identiche e valgono uguale. Tuttavia, _è importante_ quale specifico NFT possiedi, perché hanno tutti proprietà individuali che li distinguono dagli altri ('non fungibile').

L'unicità di ciascun NFT consente la tokenizzazione di oggetti come oggetti d'arte, oggetti da collezione, o persino beni immobili, dove un specifico NFT unico rappresenta uno specifico oggetto unico del mondo reale o digitale. La proprietà di un asset è verificabile pubblicamente sulla [blockchain](/glossary/#blockchain) di Ethereum.

<YouTube id="Xdkkux6OxfM" />

## L'internet degli asset {#internet-of-assets}

Gli NFT ed Ethereum risolvono alcuni dei problemi esistenti oggi in internet. Man mano che tutto diventa più digitale, aumenta l'esigenza di replicare le proprietà degli oggetti fisici, come la scarsità, l'unicità e la prova di proprietà in modo da non essere controllate da un'organizzazione centrale. Per esempio, con gli NFT, puoi possedere un file musicale mp3 in tutte le app basate su Ethereum e non essere vincolato da una specifica azienda per app di musica come Spotify o Apple Music. Puoi possedere un handle di social media che puoi vendere o scambiare, ma che **non ti può essere sottratto arbitrariamente** da un fornitore di piattaforme.

Ecco come appare un internet di NFT, rispetto all'Internet utilizzato oggi da molti di noi...

### Un confronto {#nft-comparison}

| Un Internet di NFT                                                                                                                                                                                          | L'internet di oggi                                                                                                                                                                                                |
| ----------------------------------------------------------------------------------------------------------------------------------------------------------------------------------------------------------- | ----------------------------------------------------------------------------------------------------------------------------------------------------------------------------------------------------------------- |
| **Possiedi i tuoi asset!** Solo tu puoi venderli o scambiarli.                                                                                                                              | **Noleggi un asset** da un'organizzazione e ti può essere sottratto.                                                                                                                              |
| Gli NFT sono **digitalmente unici**, non esistono due NFT uguali.                                                                                                                           | **Spesso una copia non può essere distinta** dall'originale.                                                                                                                                      |
| La proprietà di un NFT è archiviata sulla blockchain e chiunque può **verificarla pubblicamente**.                                                                                          | L'accesso ai registri di proprietà di oggetti digitali è **controllato da istituzioni**: devi fidarti della loro parola.                                                          |
| Gli NFT sono [contratti intelligenti](/glossary/#smart-contract) su Ethereum. Ciò significa che **possono essere facilmente utilizzati in altri contratti intelligenti** e app su Ethereum! | Le aziende con oggetti digitali di solito **richiedono la propria infrastruttura a "giardino recintato"**.                                                                                        |
| I **creatori di contenuti possono vendere il proprio lavoro ovunque** e possono accedere a un mercato globale.                                                                              | I creatori si affidano all'infrastruttura e alla distribuzione delle piattaforme che utilizzano. Questi sono spesso soggetti a termini di utilizzo e **restrizioni geografiche**. |
| I creatori di NFT **possono mantenere i diritti di proprietà** sul proprio lavoro e programmare le royalty direttamente nel contratto NFT.                                                  | Le piattaforme, come i servizi di **streaming musicale, trattengono la maggior parte dei profitti dalle vendite**.                                                                                |

## Per cosa vengono utilizzati gli NFT? {#nft-use-cases}

Gli NFT vengono utilizzati per molti scopi, tra cui:

- dimostrare di aver partecipato a un evento
- certificare di aver completato un corso
- oggetti posseduti nei videogiochi
- arte digitale
- trasformare beni del mondo reale in token digitali
- dimostrare la propria identità online
- limitare l'accesso ai contenuti
- biglietti digitali
- nomi di dominio internet decentralizzati
- garanzia nella [finanza decentralizzata](/glossary/#defi)

Magari sei un artista che vuole condividere il proprio lavoro utilizzando gli NFT, senza perdere il controllo e sacrificare i tuoi profitti agli intermediari. Puoi creare un nuovo contratto e specificare il numero di NFT, le loro proprietà e un collegamento ad alcune opere d'arte specifiche. In qualità di artista, **puoi programmare nel contratto intelligente le royalty** che ti devono essere pagate (es. trasferire il 5% del prezzo di vendita al proprietario del contratto ogni volta che un NFT viene trasferito). Puoi anche dimostrare sempre di aver creato gli NFT perché possiedi il [portafoglio](/glossary/#wallet) che ha distribuito il contratto. I tuoi acquirenti possono facilmente dimostrare di possedere un **NFT autentico** della tua collezione, perché l'[indirizzo](/glossary/#address) del loro portafoglio è associato a un token nel tuo contratto intelligente. Possono utilizzarlo in tutto l'ecosistema Ethereum, certi della sua autenticità.

<Alert variant="update" className="mt-8">
<AlertEmoji text=":eyes:"/>
<AlertContent className="justify-between flex-row items-center">
  <div>Esplora, acquista o crea opere d'arte/oggetti da collezione NFT...
</div>
  <ButtonLink href="/apps/categories/collectibles">
    Esplora l'arte NFT
  </ButtonLink>
</AlertContent>
</Alert>

Oppure, prendiamo ad esempio un biglietto per un evento sportivo. Proprio come l'**organizzatore di un evento può scegliere quanti biglietti vendere**, il creatore di un NFT può decidere quante repliche esistano. A volte queste sono repliche esatte, come 5000 biglietti di ingresso generici. Altre volte, ne sono coniati svariati di molto simili, ma ognuno lievemente differente, come un biglietto con un posto assegnato. Questi possono essere acquistati e venduti tra pari senza pagare i gestori dei biglietti e l'acquirente ha sempre la certezza dell'autenticità del biglietto controllando l'indirizzo del contratto.

Su ethereum.org, gli **NFT sono usati per dimostrare che le persone hanno contribuito in modo significativo** al nostro repository di Github (programmato il sito, scritto o modificato un articolo...), tradotto i nostri contenuti, o partecipato alle nostre call con la community, e abbiamo persino il nostro nome di dominio NFT. Se contribuisci a ethereum.org, puoi richiedere un NFT [POAP](/glossary/#poap). Alcuni incontri nel mondo delle criptovalute hanno usato i POAP come biglietti. [Maggiori informazioni su come contribuire](/contributing/#poap).

![POAP di ethereum.org](./poap.png)

Questo sito web ha anche un nome di dominio alternativo basato su NFT, **ethereum.eth**. Il nostro indirizzo `.org` è gestito centralmente da un provider del sistema dei nomi di dominio (DNS), mentre ethereum`.eth` è registrato su Ethereum tramite il Servizio del Nome di Ethereum (ENS). Ed è posseduto e gestito da noi. [Controlla il nostro record ENS](https://app.ens.domains/name/ethereum.eth)

[Maggiori informazioni su ENS](https://app.ens.domains)

<Divider />

## Come funzionano gli NFT? {#how-nfts-work}

Gli NFT, come ogni elemento digitale sulla blockchain di Ethereum, sono creati attraverso uno speciale programma basato su Ethereum chiamato "contratto intelligente". Questi contratti seguono determinate regole, come gli standard [ERC-721](/glossary/#erc-721) o [ERC-1155](/glossary/#erc-1155), che determinano cosa può fare il contratto.

Il contratto intelligente degli NFT può fare alcune cose essenziali:

- **Creare NFT:** può creare nuovi NFT.
- **Assegnare proprietà:** tiene traccia di chi possiede quali NFT collegandoli a specifici indirizzi Ethereum.
- **Dare un ID a ogni NFT:** ogni NFT ha un numero che lo rende unico. In aggiunta, di solito ci sono alcune informazioni (metadati) allegate a esso, che descrivono cosa rappresenta l'NFT.

Quando qualcuno "crea" o "conia" un NFT, sta fondamentalmente dicendo al contratto intelligente di assegnargli la proprietà di uno specifico NFT. Questa informazione è conservata in modo sicuro e pubblico nella blockchain.

Inoltre, il creatore del contratto può aggiungere regole aggiuntive. Potrebbero limitare il numero di un certo NFT che può essere creato o decidere di ottenere una piccola commissione di royalty ogni volta che l'NFT cambia di mano.

### Sicurezza degli NFT {#nft-security}

La sicurezza di Ethereum deriva dalla [proof-of-stake](/glossary/#pos). Il sistema è progettato per disincentivare economicamente le azioni malevole, rendendo Ethereum a prova di manomissione. Questo è ciò che rende possibili gli NFT. Una volta che il [blocco](/glossary/#block) contenente la tua transazione NFT diventa [finalizzato](/glossary/#finality), costerebbe a un utente malintenzionato milioni di ETH per modificarlo. Chiunque esegua il software di Ethereum potrebbe immediatamente rilevare la manomissione malevola di un NFT, e l'utente malevolo sarebbe penalizzato economicamente ed espulso.

I problemi di sicurezza degli NFT sono molto spesso correlati alle truffe di phishing, alle vulnerabilità dei contratti intelligenti o agli errori degli utenti (come esporre inavvertitamente le chiavi private), per questo una buona sicurezza del portafoglio è essenziale per i proprietari di NFT.

<ButtonLink href="/security/">
  Maggiori informazioni sulla sicurezza
</ButtonLink>

## Letture consigliate {#further-reading}

- [Guida per principianti agli NFT](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, gennaio 2020_
- [Tracker di NFT di Etherscan](https://etherscan.io/nft-top-contracts)
- [Tracker di NFT di Blockscout](https://eth.blockscout.com/tokens?type=ERC-721,ERC-1155,ERC-404)
- [Standard dei token ERC-721](/developers/docs/standards/tokens/erc-721/)
- [Standard dei token ERC-1155](/developers/docs/standards/tokens/erc-1155/)
- [App e strumenti NFT popolari](https://www.ethereum-ecosystem.com/blockchains/ethereum/nfts)

## Altre risorse {#other-resources}

- [NFTScan](https://nftscan.com/)

<Divider />

<QuizWidget quizKey="nfts" />
