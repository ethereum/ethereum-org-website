---
title: Social network decentralizzati
description: Una panoramica dei social decentralizzati su Ethereum
lang: it
template: use-cases
emoji: ":mega:"
sidebarDepth: 2
image: /images/ethereum-learn.png
summaryPoint1: Piattaforme basate sulla blockchain per l'interazione sociale e la creazione e distribuzione di contenuti.
summaryPoint2: I social network decentralizzati proteggono l'anonimato degli utenti e migliorano la sicurezza dei dati.
summaryPoint3: Token e NFT creano nuovi modi per monetizzare i contenuti.
---

I social network rivestono un enorme ruolo nelle comunicazioni e interazioni quotidiane. Tuttavia, il loro controllo centralizzato ha creato numerosi problemi: fughe di dati, guasti dei server, de-platforming, censura e violazioni della privacy, sono solo alcuni dei compromessi intrapresi dai social. Per combattere tali problemi, gli sviluppatori stanno creando dei sociial network su Ethereum. I social decentralizzati possono risolvere molti dei problemi delle piattaforme tradizionali, migliorando l'esperienza complessiva degli utenti.

## Cosa sono i social network decentralizzati? {#what-are-decentralized-social-networks}

I social network decentralizzati sono piattaforme [basate su blockchain](/glossary/#blockchain) che consentono agli utenti di scambiare informazioni, nonché di pubblicare e distribuire contenuti al pubblico. Poiché sono operate sulla blockchain, queste applicazioni possono essere decentralizzate e resistere alla censura, nonché al controllo indebito.

Esistono molti social network decentralizzati alternativi ai servizi affermati, come Facebook, Linkedin, Twitter e Medium. Ma i social basati sulla blockchain presentano numerose funziionalità che li fanno preferire alle piattaforme tradizionali.

<YouTube id="UdT2lpcGvcQ" />

### Come funzionano i social network decentralizzati? {#decentralized-social-networks-overview}

I social network decentralizzati sono una classe di [applicazioni decentralizzate (dApp)](/apps/), ossia applicazioni basate su [contratti intelligenti](/glossary/#smart-contract) distribuiti sulla blockchain. Il codice del contratto serve da backend per tali app, definendone la logica aziendale.

Le piattaforme social tradizionali si affidano ai database per memorizzare le informazioni degli utenti, il codice del programma e altre forme di dati. Ma ciò genera singoli punti di guasto, introducendo rischi significativi. Ad esempio, i server di Facebook sono notoriamente [andati offline per ore](https://www.npr.org/2021/10/05/1043211171/facebook-instagram-whatsapp-outage-business-impact) nell'ottobre 2021, tagliando fuori gli utenti dalla piattaforma.

I social network decentralizzati esistono su una [rete peer-to-peer](/glossary/#peer-to-peer-network) che comprende migliaia di nodi in tutto il mondo. Anche se alcuni nodi si guastano, la rete continuerà a funzionare, rendendo le applicazioni resistenti a guasti e malfunzionamenti.

Utilizzando sistemi di archiviazione decentralizzati come [l'InterPlanetary File System (IPFS)](https://ipfs.io/), i social network basati su Ethereum possono proteggere le informazioni degli utenti da sfruttamento e usi malevoli. Nessuno venderà le tue informazioni personali agli inserzionisti, né gli hacker potranno rubare i tuoi dati riservati.

Molte piattaforme social basate sulla blockchain includono dei token nativi che alimentano la monetizzazione in assenza di entrate pubblicitarie. Gli utenti possono acquistare tali token per accedere a certe funzionalità, completare acquisti in app o fare donazioni ai propri creatori di contenuti preferiti.

## Vantaggi dei social network decentralizzati {#benefits}

1. I social network decentralizzati sono resistenti alla censura e aperti a tutti. Ciò significa che gli **utenti non possono essere bannati**, rimossi dalla piattaforma o limitati arbitrariamente.

2. I social network decentralizzati si **basano su ideali open source** e rendono disponibile il codice sorgente delle applicazioni per l'ispezione pubblica. Eliminando l'implementazione di algoritmi opachi comuni nei social tradizionali, quelli basati sulla blockchain possono allinearsi agli interessi degli utenti e creatori della piattaforma.

3. I social network ddecentralizzati eliminano l'intermediario. I **creatori di contenuti hanno la proprietà diretta sui loro contenuti** e interagiscono direttamente con follower, fan, acquirenti e altre parti, con nient'altro che un contratto intelligente nel mezzo.

4. Essendo dApp eseguite sulla rete Ethereum, sostenuta da una rete globale peer-to-peer di nodi, i social network decentralizzati sono **meno suscettibili ai tempi di inattività** e alle interruzioni dei server.

5. Le piattaforme social decentralizzate offrono un sistema di **monetizzazione migliorato** per i creatori di contenuti tramite i [token non fungibili (NFT)](/glossary/#nft), i pagamenti in-app in criptovalute e altro.

6. I social network decentralizzati offrono agli utenti **un alto livello di privacy e anonimato**. Ad esempio, un individuo può accedere a un social network basato su Ethereum usando un profilo [ENS](/glossary/#ens) o un [portafoglio](/glossary/#wallet), senza dover condividere informazioni di identificazione personale (PII), come nomi, indirizzi e-mail, ecc.

7. I social decentralizzati si affidano all'archiviazione decentralizzata, non a database centralizzati, considderevolmente migliori per la salvaguardia dei dati degli utenti.

## Social network decentralizzati su Ethereum {#ethereum-social-networks}

La rete di Ethereum è diventata lo strumento preferito dagli sviluppatori per creare social media decentralizzati, grazie alla popolarità dei suoi token e alla sua enorme base di utenza. Ecco alcuni esempi di social network basati su Ethereum:

### Mirror {#mirror}

[Mirror](https://mirror.xyz/) è una piattaforma di scrittura abilitata al web3 che mira a essere decentralizzata e di proprietà degli utenti. Gli utenti possono leggere e scrivere liberamente su Mirror, semplicemente connettendo i propri portafogli. Inolte, gli utenti possono scrivere in gruppo e iscriversi ai propri scrittori preferiti.

I post pubblicati su Mirror sono archiviati in modo permanente su Arweave, una piattaforma di archiviazione decentralizzata, e possono essere coniati come [token non fungibili (NFT)](/nft/) collezionabili, noti come Writing NFT. La creazione dei Writing NFT è completamente gratuita per gli autori e la loro raccolta avviene su un [L2](/glossary/#layer-2) di Ethereum, rendendo le transazioni economiche, veloci ed ecologiche.

### MINDS {#minds}

[MINDS](https://www.minds.com/) è uno dei social network decentralizzati più utilizzati. Funziona come Facebook e conta già di milioni di utenti.

Gli utenti utilizzano il token [ERC-20](/glossary/#erc-20) nativo della piattaforma, $MIND, per pagare gli articoli. Inoltre, gli utenti, possono anche guadagnare token $MIND, pubblicando contenuti popolari, contribuendo all'ecosistema e riferendo altri alla piattaforma.

### Farcaster {#farcaster}

[Farcaster](https://farcaster.xyz/) è un social network "sufficientemente decentralizzato", simile a X e Reddit, che consente agli utenti di condividere e scoprire "cast". È basato sulla rete L2 Optimism per mantenere le transazioni relativamente economiche.

## Usa i social network decentralizzati {#use-decentralized-social-networks}

- **[Status.app](https://status.app/)** - _Status è un'app di messaggistica sicura che usa un protocollo open-source, peer-to-peer e la crittografia end-to-end per proteggere i tuoi messaggi da terze parti._
- **[Mirror.xyz](https://mirror.xyz/)** - _Mirror è una piattaforma di pubblicazione decentralizzata e di proprietà degli utenti, basata su Ethereum, che consente agli utenti di finanziare idee tramite crowdfunding, monetizzare contenuti e costruire community di alto valore._
- **[Lens Protocol](https://lens.xyz/)** - _Lens Protocol è un social graph componibile e decentralizzato che aiuta i creatori ad assumere la proprietà dei loro contenuti ovunque vadano nel giardino digitale dell'internet decentralizzato._
- **[Farcaster](https://farcaster.xyz/)** - _Farcaster è un social network sufficientemente decentralizzato._ È un protocollo aperto che supporta molti client, proprio come l'email._
- **[Ethereum Follow Protocol](https://efp.app/)** - _L'Ethereum Follow Protocol è un social graph sulla catena completamente decentralizzato per gli account Ethereum, che promuove la visione di uno stack di identità Ethereum modulare, a complemento di ENS e SIWE._
- **[Ethereum Comments Protocol](https://www.ethcomments.xyz/)** - _Una nuova primitiva di contenuto social programmabile su Ethereum per mettere i tuoi pensieri sulla catena._

## Social network Web2 su Ethereum {#web2-social-networks-and-ethereum}

Le piattaforme social native del [Web3](/glossary/#web3) non sono le uniche a cercare di integrare la tecnologia blockchain nei social media. Anche molte piattaforme centralizzate stanno esplorando o hanno sperimentato l'integrazione di Ethereum nella loro infrastruttura:

### Brave Browser {#brave}

- Brave ha integrato il **[Basic Attention Token (BAT)](https://basicattentiontoken.org/)**, un token ERC-20 basato su Ethereum, nel suo ecosistema del browser per rivoluzionare la pubblicità digitale e il supporto ai creatori di contenuti.

- Il programma **[Brave Rewards](https://brave.com/brave-rewards/)** permette agli utenti di guadagnare BAT visualizzando annunci che rispettano la privacy e di contribuire automaticamente a siti web e creatori di contenuti su varie piattaforme come YouTube, Twitter e GitHub in base al tempo di attenzione.

- I creatori di contenuti possono registrarsi come **[creatori verificati di Brave](https://creators.brave.com/)** per ricevere questi contributi direttamente nei loro portafogli Ethereum, creando un ponte tra le piattaforme web tradizionali e la monetizzazione basata su blockchain.

- I token BAT esistono in modo indipendente sulla blockchain di Ethereum, consentendo agli utenti di trasferirli a portafogli personali o exchange una volta guadagnati.

### Piattaforma musicale Audius {#audius}

- **[Audius](https://audius.co/)** è una piattaforma di streaming musicale che utilizza la tecnologia blockchain di Ethereum per connettere direttamente gli artisti con i fan.

- La piattaforma presenta un'architettura ibrida decentralizzata in cui i contenuti sono archiviati su IPFS, mentre la blockchain viene utilizzata per i diritti di proprietà e per il **[token AUDIO](https://eth.blockscout.com/token/0x18aaa7115705e8be94bffebde57af9bfc265b998)**.

- Audius ha stabilito una **[partnership con TikTok](https://audius.co/tiktok)**, portando le funzionalità Web3 al grande pubblico e consentendo agli artisti di monetizzare i loro contenuti tramite la tecnologia blockchain.

- I dettagli tecnici della piattaforma sono disponibili nel loro **[whitepaper](https://whitepaper.audius.co/)**, che mostra come abbiano costruito sulla base dell'infrastruttura di Ethereum.

### Sorare Fantasy Sports {#sorare}

- **[Sorare](https://sorare.com/)** è una **[piattaforma di fantacalcio basata su Ethereum](https://sorare.com/help/a/4402888626577/what-is-a-sorare-wallet)** che permette agli utenti di collezionare, scambiare e giocare con le carte giocatore NFT ufficiali.

- Le carte giocatore sono NFT verificabili sulla blockchain di Ethereum e i contratti intelligenti della piattaforma possono essere visualizzati su **[Etherscan](https://eth.blockscout.com/address/0x629a673a8242c2ac4b7b8c5d8735fbeac21a6205?tab=contract)**.

- Sorare combina il tradizionale gameplay dei fantagiochi con la proprietà su blockchain di asset digitali, portando la funzionalità **[Ethereum to fund](https://sorare.com/help/a/10969733392797/what-network-should-i-use-to-fund-my-eth-wallet)** agli appassionati di sport tradizionali.

### Twitter/X (Mance in criptovaluta) {#twitter}

**[Twitter](https://x.com)** (ora X) ha integrato la tecnologia blockchain in diversi modi per migliorare la monetizzazione dei creatori e la verifica dell'identità digitale:

- **Mance in criptovaluta**: la piattaforma ha integrato le **[mance in Ethereum](https://help.x.com/en/using-x/tips)**, consentendo agli utenti di inviare pagamenti tramite portafogli basati su Ethereum come Strike.

Integrando le funzionalità della blockchain, X sta colmando il divario tra le esperienze social del Web2 e la proprietà digitale decentralizzata.

## Letture consigliate {#further-reading}

### Articoli {#articles}

- [Decentralizzare i social media: una guida allo stack social del web3](https://www.coinbase.com/blog/decentralizing-social-media-a-guide-to-the-web3-social-stack) - _Coinbase Ventures_
- [I social network sono la prossima grande opportunità di decentralizzazione](https://www.coindesk.com/tech/2021/01/22/social-networks-are-the-next-big-decentralization-opportunity/) — _Ben Goertzel_
- [Il Web3 racchiude la promessa di social network decentralizzati e alimentati dalla community](https://venturebeat.com/2022/02/26/web3-holds-the-promise-of-decentralized-community-powered-social-networks/) — _Sumit Ghosh_
- [Una panoramica del panorama dei social media su blockchain](https://www.gemini.com/cryptopedia/blockchain-social-media-decentralized-social-media) — _Gemini Cryptopedia_
- [Come la blockchain può risolvere la privacy dei social media](https://www.investopedia.com/news/ethereum-blockchain-social-media-privacy-problem-linkedin-indorse/) — _Prableen Bajpai_
- [Decentralizzazione sufficiente per i social network](https://www.varunsrinivasan.com/2022/01/11/sufficient-decentralization-for-social-networks) — _Varun Srinivasan_

### Video {#videos}

- [Spiegazione dei social media decentralizzati](https://www.youtube.com/watch?v=UdT2lpcGvcQ) — _Coinmarketcap_
- [La blockchain DeSo vuole decentralizzare i social media](https://www.youtube.com/watch?v=SG2HUiVp0rE) — _Bloomberg Technology_
- [Il futuro dei social media decentralizzati con Balaji Srinivasan, Vitalik Buterin, Juan Benet](https://www.youtube.com/watch?v=DTxE9KV3YrE) — _ETHGlobal_

### Community {#communities}

- [Subreddit r/CryptoCurrency](https://www.reddit.com/r/CryptoCurrency/)
