---
title: Finanza decentralizzata (DeFi)
description: Una panoramica sulla DeFi su Ethereum
lang: it
template: use-cases
emoji: ":money_with_wings:"
image: /images/use-cases/defi.png
alt: Logo di Eth, composto da mattoncini Lego.
sidebarDepth: 3
summaryPoint1: Un'alternativa globale e aperta al sistema finanziario odierno.
summaryPoint2: Prodotti che ti consentono di prendere in prestito, risparmiare, investire, scambiare, e molto altro.
summaryPoint3: Basata sulla tecnologia open source, con cui chiunque può programmare.
---

La DeFi è un sistema finanziario aperto e globale, creato per l'era di Internet: un'alternativa a un sistema opaco, rigidamente controllato e tenuto insieme da infrastrutture e processi vecchi di decenni. Offre il controllo e la visibilità sul proprio denaro. Fornisce esposizione ai mercati globali e alternative alla tua valuta o alle opzioni bancarie locali. I prodotti della DeFi aprono i servizi finanziari a chiunque abbia una connessione a Internet, e sono prevalentemente posseduti e mantenuti dai loro utenti. Finora, decine di miliardi di dollari in criptovalute, sono confluiti per le applicazioni della DeFi, e crescono ogni giorno.

## Cos'è la DeFi? {#what-is-defi}

DeFi è un termine collettivo per i prodotti e servizi finanziari accessibili a chiunque possa utilizzare Ethereum: chiunque abbia una connessione a Internet. Con la DeFi, i mercati sono sempre aperti e non esistono autorità centralizzate, che possano bloccare i pagamenti, o negarti l'accesso a qualcosa. I servizi precedentemente lenti e soggetti a errori umani, sono ora automatici e più sicuri, venendo gestiti da codice ispezionabile ed esaminabile da chiunque.

Là fuori c'è una criptoeconomia in forte espansione, in cui puoi assumere ed erogare prestiti, maturare interessi e molto altro. Gli esperti di criptovalute argentini hanno utilizzato la DeFi per sfuggire alla paralizzante inflazione. Le aziende hanno iniziato a trasmettere ai propri dipendenti, gli stipendi in tempo reale. Alcuni hanno persino estinto e pagato prestiti di milioni di dollari, senza necessità di alcuna informazione personale.

<YouTube id="H-O3r2YMWJ4" />

## La DeFi e la finanza tradizionale {#defi-vs-tradfi}

Uno dei metodi migliori per individuare il potenziale della DeFi, è comprendere i problemi odierni.

- Alcune persone non sono autorizzate a configurare un conto bancario o utilizzare i servizi finanziari.
- La mancanza di accesso ai servizi finanziari può impedire alle persone di essere assunte.
- I servizi finanziari possono impedirti di ricevere pagamenti.
- Un pericolo nascosto dei servizi finanziari, riguarda i tuoi dati personali.
- Governi e istituzioni centralizzate possono chiudere i mercati a proprio piacimento.
- Gli orari di negoziazione sono spesso limitati alle ore lavorative di uno specifico fuso orario.
- I bonifici possono richiedere giorni, a causa dei processi umani interni.
- Esiste un sovrapprezzo sui servizi finanziari, poiché le istituzioni intermediarie hanno diritto alla propria parte.

### Un confronto {#defi-comparison}

| DeFi                                                                                                                | Finanza tradizionale                                                                                                                                  |
| ------------------------------------------------------------------------------------------------------------------- | ----------------------------------------------------------------------------------------------------------------------------------------------------- |
| Il titolare del tuo denaro, sei tu.                                                                                 | Il tuo denaro è detenuto dalle aziende.                                                                                                               |
| Sei tu a controllare dove va il tuo denaro, e come viene speso.                                                     | Devi fidarti del fatto che le aziende non gestiscano male il tuo denaro, come nel caso di prestiti a soggetti a rischio.                              |
| I trasferimenti di fondi si verificano in pochi minuti.                                                             | I pagamenti possono richiedere giorni, a causa dei processi manuali.                                                                                  |
| L'attività di transazione è pseudonimizzata.                                                                        | L'attività finanziaria è rigidamente associata alla tua identità.                                                                                     |
| La DeFi è aperta a tutti.                                                                                           | Devi fare richiesta per utilizzare i servizi finanziari.                                                                                              |
| I mercati sono sempre aperti.                                                                                       | I mercati chiudono, poiché i dipendenti necessitano di pause.                                                                                         |
| Si basa sulla trasparenza: chiunque può esaminare i dati di un prodotto e ispezionare il funzionamento del sistema. | Gli istituti finanziari sono libri chiusi: non puoi chiedere di visualizzarne lo storico dei prestiti o i registri delle risorse gestite, e così via. |

<ButtonLink href="/dapps/?category=finance#explore">
  Esplora le app della DeFi
</ButtonLink>

## Tutto è iniziato con Bitcoin... {#bitcoin}

Bitcoin è considerabile, sotto molti aspetti, come la prima applicazione di DeFi. Bitcoin ti consente di possedere realmente e di controllare il valore, inviandolo in tutto il mondo. Infatti, fornisce un metodo, per grandi numeri di persone che non si fidano tra loro, di accordarsi su un libro mastro di conti, senza la necessità di un intermediario fidato. Bitcoin è aperto a tutti e nessuno ha l'autorità di modificarne le regole. Le regole di Bitcoin, come la sua scarsità e la sua apertura, sono scritte nella tecnologia. Non è come la finanza tradizionale, dove i governi possono stampare denaro che svaluta i tuoi risparmi e le aziende possono chiudere i mercati.

Ethereum si basa su questo. Come per Bitcoin, le regole non sono modificabili e tutti vi hanno accesso. Inoltre, questo sistema rende il denaro digitale programmabile, utilizzando i [contratti intelligenti](/glossary/#smart-contract), così che tu possa andare oltre l'archiviazione e l'invio di valore.

<YouTube id="qFBYB4W2tqU" />

## Denaro programmabile {#programmable-money}

Sembra strano... "perché dovrei voler programmare il mio denaro"? Eppure, questa è più che altro una funzionalità predefinita dei token su Ethereum. Chiunque può programmare la logica nei pagamenti. Così, puoi ottenere il controllo e la sicurezza di Bitcoin, insieme ai servizi forniti dalle istituzioni finanziarie. Ciò consente di fare cose con le criptovalute che non potresti fare con Bitcoin, come assumere ed erogare prestiti, pianificare pagamenti, investire in fondi indicizzati, e molto altro.

<InfoBanner shouldSpaceBetween emoji=":eyes:">
  <div>Esplora i nostri suggerimenti per le applicazioni della DeFi da provare, se sei nuovo su Ethereum.</div>
  <ButtonLink href="/dapps/?category=finance#explore">
    Esplora le app di DeFi
  </ButtonLink>
</InfoBanner>

## Cosa puoi fare con la DeFi? {#defi-use-cases}

Esiste un'alternativa decentralizzata a gran parte dei servizi finanziari. Ma Ethereum, inoltre, offre l'opportunità di creare prodotti finanziari completamente nuovi. Questo è un elenco in continu espansione.

- [Inviare denaro in tutto il mondo](#send-money)
- [Trasmettere denaro in tutto il mondo](#stream-money)
- [Accedere a valute stabili](#stablecoins)
- [Assumere fondi con garanzia](#lending)
- [Erogare fondi senza garanzia](#flash-loans)
- [Creare risparmi di criptovalute](#saving)
- [Scambiare token](#swaps)
- [Accrescere il proprio portafoglio](#investing)
- [Finanziare le proprie idee](#crowdfunding)
- [Acquistare assicurazioni](#insurance)
- [Gestire il proprio portafoglio](#aggregators)

<Divider />

### Inviare denaro in tutto il mondo {#send-money}

Essendo una blockchain, Ethereum è progettato per inviare le transazioni in modo sicuro e globale. Come Bitcoin, anche Ethereum rende l'invio di denaro in tutto il mondo, tanto facile quanto inviare un'email. È sufficiente inserire il [nome ENS](/glossary/#ens) del destinatario (come bob.eth), o l'indirizzo del suo conto, dal tuo portafoglio, e il pagamento gli arriverà direttamente (solitamente) in pochi minuti. Per inviare o ricevere pagamenti, necessiterai di un [portafoglio](/wallets/).

<ButtonLink href="/dapps/?category=finance#explore">
  Visualizza le dApp di pagamento
</ButtonLink>

#### Trasmettere denaro in tutto il mondo... {#stream-money}

Su Ethereum, inoltre, è possibile trasmettere denaro. Ciò ti consente di pagare il salario di qualcuno in pochi secondi, consentendogli di accedere al proprio denaro quando necessario. Oppure, noleggiare qualcosa all'istante, come un magazzino o uno scooter elettrico.

E se non vuoi inviare o trasmettere [ETH](/glossary/#ether) a causa della sua volatilità, su Ethereum puoi trovare delle valute alternative: le [Stablecoin](/glossary/#stablecoin).

<Divider />

### Accedere a valute stabili {#stablecoins}

La volatilità delle criptovalute è un problema per molti prodotti finanziari e spese in generale. La community della DeFi lo ha risolto con le Stablecoin. Il loro valore resta ancorato a un'altra risorsa, solitamente, una valuta popolare come il dollaro americano.

Monete come DAI o USDC, hanno un valore di pochi centesimi di dollaro. Ciò le rende perfette per guadagnare o per la vendita al dettaglio. In molti, in America Latina, le hanno utilizzate per proteggere i propri risparmi in periodi di grande incertezza per le valute emesse dal loro governo.

<ButtonLink href="/stablecoins/">
  Altro sulle Stablecoin
</ButtonLink>

<Divider />

### Assunzione di prestiti {#lending}

L'assunzione di prestiti dai fornitori decentralizzati, si presenta in due varietà principali.

- Tra pari: un debitore assume un prestito direttamente da un creditore specifico.
- In un gruppo: in cui creditori forniscono fondi (liquidità) a un gruppo, da cui i debitori possono assumere un prestito.

<ButtonLink href="/dapps/?category=finance#explore">
  Vedi le dApp di assunzione di prestiti
</ButtonLink>

Esistono molti vantaggi, derivati dall'utilizzo di un creditore decentralizzato...

#### Assunzione di prestiti nell'anonimato {#borrowing-privacy}

Oggi, assumere ed erogare prestiti, dipende esclusivamente dagli individui coinvolti. Prima di erogare un prestito, le banche devono sapere se sarai in grado di rimborsarlo.

Il prestito decentraliizzato funziona senza che nessuna delle parti debba identificarsi. Il debitore deve invece produrre garanzie reali, che il creditore riceverà automaticamente se il prestito non viene rimborsato. Alcuni creditori accettano persino [NFT](/glossary/#nft) come garanzia. I NFT sono atti per risorse univoche, come un dipinto. [Di più sui NFT](/nft/)

Questo ti consente di assumere un prestito senza controlli sul credito, o la trasmissione di informazioni private.

#### Accedere a fondi globali {#access-global-funds}

Ricorrendo a un creditore decentralizzato, hai accesso ai fondi depositati da tutto il mondo, non soltanto a quelli in custodia presso la banca o l'istituzione scelta. Ciò rende i prestiti più accessibili, migliorando i tassi d'interesse.

#### Vantaggi fiscali {#tax-efficiencies}

Assumere un prestito può concederti l'accesso ai fondi necessari, senza dover vendere i tuoi ETH (un evento imponibile). Puoi invece usare ETH come garanzia per un prestito di stablecoin. Così, benefici del flusso di cassa, pur mantenendo i tuoi ETH. Le Stablecoin sono token più adatti a quando necessiti di denaro contante, poiché non fluttuano in valore come gli ETH. [Di più sulle Stablecoin](#stablecoins)

#### Prestiti istantanei {#flash-loans}

I prestiti istantanei sono una forma più sperimentale di erogazione di prestiti decentralizzati, che ti consente di assumere prestiti senza garanzia, e senza fornire alcuna informazione personale.

Al momento non sono ampiamente accessibili agli utenti non tecnici, ma danno un'idea di cosa potrebbe essere possibile per tutti, in futuro.

Si basano sul fatto che il prestito è assunto e ripagato durante la stessa transazione. Se non può essere restituito, la transazione si ripristina, come se nulla fosse mai successo.

Spesso, i fondi utilizzati sono mantenuti in gruppi di liquidità (grandi gruppi di fondi utilizzati per i prestiti). Se in un dato momento non sono utilizzati, ciò crea un'opportunità per qualcuno, di assumere il prestito di tali fondi, concluervi affari e ripagarli ineramente, letteralmente in contemporanea alla ricezione del prestito.

Ciò significa che dev'essere inclusa molta logica, in una transazione ad hoc. Un semplice esempio potrebbe essere l'utilizzo di un prestito istantaneo per assumere il prestito di una risorsa a un prezzo, così da poterla rivendere su una piattaforma di scambio differente, dove il prezzo è maggiore.

Quindi, in una singola transazione, avviene quanto segue:

- Assumi il prestito di X $asset a $1,00 dalla piattaforma di scambio A
- Vendi X $asset sulla piattaforma di scambio B per $1,10
- Ripaghi il prestito sulla piattaforma di scambio A
- Mantieni il profitto, a cui è sottratta la commissione sulla transazione

Se l'offerta sulla piattaforma di scambio B cala improvvisamente, e l'utente non riesce ad acquistare abbastanza da coprire il prestito originale, la transazione non va semplicemente a buon fine.

Per applicare l'esempio precedente nel mondo finanziario tradizionale, necessiteresti di un ingente importo di denaro. Queste strategie di guadagno sono accessibili soltanto a persone già ricche. I prestiti istantanei sono l'esempio ddi un futuro in cui possedere denaro non è necessariamente un prerequisito per guadagnare.

<ButtonLink isSecondary href="https://aave.com/flash-loans/">
  Di più sui prestiti istantanei
</ButtonLink>

<Divider />

### Iniziare a risparmiare con le criptovalute {#saving}

#### Erogare prestiti {#lending}

Puoi maturare interessi sulle tue criptovalute, erogandole e accrescendo i tuoi fondi in tempo reale. Al momento, i tassi d'interesse sono molto superiori a quelli che potrebbero esserti offerti da una banca locale (se sei abbastanza fortunato da potervi accedere). Ecco un esempio:

- Eroghi 100 DAI, una [Stablecoin](/stablecoins/), a un prodotto come Aave.
- Ricevi 100 Aave Dai (aDai), un token rappresentante le tue DAI erogate.
- Le tue aDai incrementerebbero a seconda dei tassi di interesse, e potresti visualizzare l'accrescimento del tuo saldo nel tuo portafoglio. A seconda dell'[APR](/glossary/#apr), il saldo del tuo portafoglio sarà all'incirca di 100,1234 dopo pochi giorni, o persino dopo poche ore!
- Puoi prelevare un importo di DAI regolare, pari al tuo saldo di aDai, in qualsiasi momento.

<ButtonLink href="/dapps/?category=finance#explore">
  Consulta le dapp di erogazione di prestiti
</ButtonLink>

#### Lotterie prive di perdita {#no-loss-lotteries}

Le lotterie prive di perdita, come PoolTogether, sono un nuovo metodo divertente e innovativo, per risparmiare denaro.

- Acquisti 100 biglietti, utilizzando 100 token DAI.
- Ricevi 100 plDai, rappresentanti i tuoi 100 biglietti.
- Se uno dei tuoi biglietti è estratto come vincitore, il tuo saldo di plDai incrementa, all'importo del montepremi.
- Se perdi, i tuoi 100 plDai sono aggiunti all'estrazione della settimana successiva.
- Puoi prelevare regolarmente un importo di DAI, pari al tuo saldo di plDai, in qualsiasi momento.

Il montepremi si compone di tutti gli interessi generati dall'erogazione dei depositi dei ticket, come nel precedente esempio di erogazione dei prestiti.

<ButtonLink isSecondary href="https://pooltogether.com">
  Prova PoolTogether
</ButtonLink>

<Divider />

### Scambiare token {#swaps}

Esistono migliaia di token su Ethereum. Le piattaforme di scambio decentralizzate (DEX), consentono di scambiare token differenti, ogni volta che vuoi. Non rinunci mai al controllo delle tue risorse. Funzionano similmente al cambio di valuta, quando si visita un paese estero. Ma la versione della DeFi non chiude mai. I mercati sono aperti 24/7, 365 giorni l'anno e, la tecnologia, garantisce che ci sia sempre qualcuno che accetti uno scambio.

Ad esempio, se desideri utilizzare la lotteria priva di perdite di PoolTogheter (descritta sopra), necessiterai di un token come DAI o USDC. Queste DEX ti consentono di scambiare i tuoi ETH per tali token, e viceversa quando hai finito.

<ButtonLink href="/dapps/?category=finance#explore">
  Visualizza le piattaforme di scambio di token
</ButtonLink>

<Divider />

### Trading avanzato {#trading}

Esistono delle opzioni più avanzate per i trader che preferiscono avere un po' più di controllo. Ordini limitati, scambi perpetui, scambi con margine e molto altro, sono tutti possibili. Con il trading decentralizzato, hai accesso alla liquidità globale, i mercati non chiudono mai e mantieni sempre il controllo sulle tue risorse.

Se utilizzi una piattaforma di scambio centralizzata, devi depositare le tue risorse prima di scambiarle e affidarti a essa, affinché se ne occupi. Mentre le tue risorse sono depositate, sono a rischio, poiché le piattaforme di scambio centralizzate sono bersagli attraenti per gli hacker.

<ButtonLink href="/dapps/?category=finance#explore">
  Consulta le dapp di trading
</ButtonLink>

<Divider />

### Fai crescere il tuo portafoglio {#investing}

Su Ethereum, esistono dei prodotti di gestione dei fondi, che proveranno ad accrescere il tuo portafoglio, a seconda della strategia di tua scelta. Ciò è automatico, aperto a chiunque e non necessita di un responsabile umano, che riceva parte dei tuoi profitti.

Un buon esempio è il [fondo DeFi Pulse Index (DPI)](https://defipulse.com/blog/defi-pulse-index/). Si tratta di un fondo che si ribilancia automaticamente per garantire che il tuo portafoglio includa sempre i migliori token DeFi per capitalizzazione di mercato. Non dovrai mai gestire alcun dettaglio e potrai prelevare dai fondi, in qualsiasi momento.

<ButtonLink href="/dapps/?category=finance#explore">
  Consulta le dapp d'investimento
</ButtonLink>

<Divider />

### Finanzia le tue idee {#crowdfunding}

Ethereum è una piattaforma ideale per il crowdfunding:

- I potenziali finanziatori possono provenire da tutto il mondo: Ethereum e i suoi token sono aperti a chiunque, in tutto il mondo.
- È trasparente, così che i finanziatori possano dimostrare quanto denaro è stato raccolto. È persino possibile tracciare quanti fondi sono stati spesi in seguito.
- I finanziatori possono configurare dei rimborsi automatici se, ad esempio, ci sono scadenze specifiche o se un importo minimo non è soddisfatto.

<ButtonLink href="/dapps/?category=finance#explore">
  Consulta le dapp di crowdfunding
</ButtonLink>

#### Finanziamento quadratico {#quadratic-funding}

Ethereum è un software open source e, finora, buona parte del lavoro è stata finanziata dalla community. Ciò ha comportato la crescita di un nuovo interessante modello di finanziamento: il finanziamento quadratico. Questo finanziamento ha il potenziale di migliorare il modo in cui finanzieremo tutti i tipi di beni pubblici in futuro.

Il finanziamento quadratico assicura che i progetti che riceveranno più finanziamenti siano quelli con la domanda più unica. In sintesi, i progetti che cercano di migliorare la vita del maggior numero di persone. Ecco come funziona:

1. È presente un gruppo corrispondente di fondi donati.
2. Una serie di finanziamenti pubblici è avviata.
3. Le persone possono segnalare la propria domanda per un progetto, donando del denaro.
4. Una volta terminata la serie, il gruppo corrisponente è distribuito ai progetti. Quelli con la domanda più unica, ricevono l'importo maggiore dal gruppo corrispondente.

Ciò significa che il Progetto A, con le sue 100 donazioni da 1 dollaro, potrebbe ricevere maggiori finanziamenti del Progetto B, con una singola donazione da 10.000 dollari (a seconda delle dimensioni del gruppo corrispondente).

<ButtonLink href="https://wtfisqf.com">
  Di più sul finanziamento quadratico
</ButtonLink>

<Divider />

### Assicurazione {#insurance}

Le assicurazioni decentralizzate mirano a rendere le assicurazioni più economiche, veloci da pagare e trasparenti. Con un'automazione maggiore, la copertura è più conveniente e i rimborsi sono molto più rapidi. I dati utilizzati per decidere in merito alle tue richieste, sono completamente trasparenti.

I prodotti di Ethereum, come qualsiasi altro software, possono essere soggetti a bug ed exploit. Quindi, al momento, molti prodotti assicurativi nello spazio, si incentrano sulla protezione degli utenti dalla perdita dei fondi. Esistono però progetti che iniziano a proporre coperture contro tutti i possibili eventi che la vita può portare con sé. Un ottimo esempio è la copertura Etherisc's Corp, mirata a [proteggere i piccoli agricoltori in Kenya dalle siccità e le inondazioni](https://blog.etherisc.com/etherisc-teams-up-with-chainlink-to-deliver-crop-insurance-in-kenya-137e433c29dc). L'assicurazione decentralizzata può fornire coperture più economiche per gli agricoltori, spesso tagliati fuori dalle assicurazioni tradizionali.

<ButtonLink href="/dapps/?category=finance#explore">
  Consulta le dApp assicurative
</ButtonLink>

<Divider />

### Aggregatori e gestori di portfolio {#aggregators}

Con così tante cose in ballo, necessiterai di un metodo per monitorare tutti i tuoi investimenti, prestiti e scambi. Esistono molti prodotti che ti consentono di coordinare tutte le tue attività di DeFi, da un singolo posto. È il bello dell'architettura aperta della DeFi. I team possono creare interfacce da cui puoi non soltanto visualizzare i tuoi saldi tra i vari prodotti, ma puoi anche utilizzarne le funzionalità. Potresti trovarlo utile, esplorando di più sulla DeFi.

<ButtonLink href="/dapps/?category=finance#explore">
  Consulta le dapp del portfolio
</ButtonLink>

<Divider />

## Come funziona la DeFi? {#how-defi-works}

La DeFi utilizza le criptovalute e i contratti intelligenti per fornire servizi che non necessitano di intermediari. Nel mondo finanziario odierno, le istituzioni agiscono da garanti delle transazioni. Ciò dà alle istituzioni un immenso potere, poiché il denaro confluisce attraverso di esse. Inoltre, miliardi di persone in tutto il mondo non possono nemmeno accedere a un conto bancario.

Nella DeFi, un contratto intelligente sostituisce l'istituzione finanziaria nella transazione. Un contratto intelligente è un tipo di conto di Ethereum, capace di detenere fondi e inviarli o rimborsarli, a seconda di certe condizioni. Nessuno può alterare tale contratto intelligente, una volta attivato: sarà eseguito per sempre così com'è stato programmato.

Un contratto progettato per recapitare un'indennità o un salario, potrebbe essere programmato per inviare denaro dal Conto A al Conto B, ogni venerdì. E continuerà a farlo finché il Conto A conterrà i fondi necessari. Nessuno può modificare il contratto e aggiungere un Conto C come destinatario, per rubare i fondi.

Inoltre, i contratti, sono pubblici per l'ispezione e controllo da parte di chiunque. Ciò significa che i contratti malevoli finiscono sotto esame della community, abbastanza rapidamente.

Ciò significa che, al momento, è necessario affidarsi ai membri più tecnici della community di Ethereum, capaci di leggere il codice. La community basata sull'open source aiuta a mantenere sotto controllo gli sviluppatori, ma tale esigenza si ridurrà nel tempo, al semplificarsi della lettura dei contratti intelligenti, nonché allo sviluppo di altri metodi per dimostrare l'affidabilità del codice.

## Ethereum e la DeFi {#ethereum-and-defi}

Ethereum è la base perfetta per la DeFi, per diverse ragioni:

- Nessuno possiede Ethereum o i contratti intelligenti che vi risiedono: ciò dà a tutti l'opportunità di utilizzare la DeFi. Ciò significa inoltre che nessuno può modificare le regole.
- I prodotti della DeFi parlano tutti la stessa lingua, dietro le quinte: Ethereum. Ciò significa che molti prodotti funzionano insieme, senza problemi. Puoi erogare token su una piattaforma e scambiare il token fruttifero di interessi in un altro mercato, su un'applicazione interamente differente. È esattamente come poter incassare punti fedeltà, presso la propria banca.
- I token e le criptovalute si basano su Ethereum, un libro contabile condiviso: tenere traccia delle transazioni e della proprietà è la specialità di Ethereum.
- Ethereum offre la massima libertà finanziaria: gran parte dei prodotti non assumerà mai la custodia sui tuoi fondi, lasciandoti il pieno controllo.

Puoi pensare alla DeFi in termini di strati:

1. La blockchain: Ethereum contiene lo storico delle transazioni e lo stato dei conti.
2. Le risorse: gli [ETH](/eth/) e gli altri token (valute).
3. I protocolli: [contratti intelligenti](/glossary/#smart-contract) che forniscono la funzionalità, ad esempio, un servizio che consente il prestito decentralizzato delle risorse.
4. [Le applicazioni](/dapps/): i prodotti che utilizziamo per gestire e accedere ai protocolli.

Nota: la DeFi usa in buona parte lo [standard ERC-20](/glossary/#erc-20). Le applicazioni in DeFi usano un wrapper per ETH chiamato Wrapped Ether (WETH). [Scopri di più sul wrapped ether](/wrapped-eth).

## Creare DeFi {#build-defi}

La DeFi è un movimento open source. I protocolli e le applicazioni della DeFi sono tutti aperti all'ispezione, biforcazione e innovazione, da parte di chiunque. Per questo stack stratificato (tutti condividono la stessa blockchain di base e le stesse risorse), i protocolli possono essere mescolati e abbinati, per offrire combinazioni e opportunità uniche.

<ButtonLink href="/developers/docs/dapps/">
  Di più sulla creazione di dapp
</ButtonLink>

## Letture consigliate {#further-reading}

### Dati sulla DeFi {#defi-data}

- [DeFi Prime](https://defiprime.com/)
- [DeFi Llama](https://defillama.com/)

### Articoli sulla DeFi {#defi-articles}

- [Una guida per principianti alla DeFi](https://blog.coinbase.com/a-beginners-guide-to-decentralized-finance-defi-574c68ff43c4) – _Sid Coelho-Prabhu, 6 gennaio 2020_

### Video {#videos}

- [Finematics: istruzione finanziaria decentralizzata](https://finematics.com/): _Viddeo sulla DeFi_
- [The Defiant](https://www.youtube.com/playlist?list=PLaDcID4s1KronHMKojfjwiHL0DdQEPDcq): _Fondamenti di DeFi: Tutto ciò che devi sapere per muovere i primi passi, in questo spazio talvolta sconcertante._
- [Whiteboard Crypto](https://youtu.be/17QRFlml4pA) _Cos'è la DeFi?_

### Community {#communities}

- [Server Discord di DeFi Llama](https://discord.defillama.com/)
- [Server Discord di DeFi Pulse](https://discord.gg/Gx4TCTk)

<Divider />

<QuizWidget quizKey="defi" />