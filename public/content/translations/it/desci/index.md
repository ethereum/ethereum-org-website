---
title: Scienza Decentralizzata (DeSci)
description: Una panoramica della scienza decentralizzata su Ethereum
lang: it
template: use-cases
emoji: ":microscope:"
sidebarDepth: 2
image: /images/future_transparent.png
alt: ""
summaryPoint1: Un'alternativa globale e aperta al sistema scientifico corrente.
summaryPoint2: Una tecnologia che consente agli scienziati di raccogliere fondi, svolgere esperimenti, condividere dati, distribuire conoscenza, e molto altro.
summaryPoint3: Basata sul movimento della scienza aperta.
---

## Cos'è la scienza decentralizzata (DeSci)? {#what-is-desci}

La scienza decentralizzata (DeSci) è un movimento che mira alla creazione di un'infrastruttura pubblica per finanziare, creare, revisionare, accreditare, memorizzare e diffondere conoscenze scientifiche in modo giusto ed equo, utilizzando lo stack del [Web3](/glossary/#web3).

La DeSci vuole creare un ecosistema in cui gli scienziati siano incentivati alla condivisione aperta delle proprie ricerche, ricevendo credito per il proprio operato, pur consentendo a chiunque di accedere e contribuire facilmente alla ricerca. La DeSci sfrutta l'idea che la conoscenza scientifica dovrebbe essere accessibile a tutti e che il procedimento di ricerca scientifica dovrebbe essere trasparente. La DeSci punta a creare un modello di ricerca scientifica più decentralizzato e distribuito, rendendolo più resistente alla censura e al controllo delle autorità centrali. La DeSci spera di creare un ambiente in cui le idee innovative e non convenzionali, possano prosperare, decentralizzando l'accesso a finanziamenti, strumenti scientifici e canali di comunicazione.

La scienza decentralizzata consente fonti di finanziamento più diversificate (dalle [DAO](/glossary/#dao), alle [donazioni quadratiche](https://papers.ssrn.com/sol3/papers.cfm?abstract_id=2003531), al crowdfunding e molto altro), dati e metodi più accessibili, e fornisce incentivi per la riproducibilità.

### Juan Benet: Il Movimento della DeSci

<YouTube id="5ORvbCIW39o" />

## In che modo la DeSci migliora le scienze? {#desci-improves-science}

Un elenco incompleto dei problemi chiave della scienza, e di come la scienza decentralizzata possa aiutare ad affrontarli

| **Scienza decentralizzata**                                                                                                                              | **Scienza tradizionale**                                                                                                                  |
| -------------------------------------------------------------------------------------------------------------------------------------------------------- | ----------------------------------------------------------------------------------------------------------------------------------------- |
| La distribuzione dei fondi è **determinata dal pubblico** utilizzando meccanismi quali le donazioni quadratiche o le DAO.                                | Piccoli **gruppi** chiusi e **centralizzati** controllano la distribuzione dei fondi.                                                     |
| Collabori con colleghi da **tutto il mondo** all'interno di team dinamici.                                                                               | Le organizzazioni di finanziamento e le istituzioni nazionali **limitano** le tue collaborazioni.                                         |
| Le decisioni di finanziamento sono prese online e in modo **trasparente**. Vengono esplorati nuovi meccanismi di finanziamento.                          | Le decisioni di finanziamento richiedono lunghi tempi di risposta e **trasparenza limitata**. Esistono pochi meccanismi di finanziamento. |
| La condivisione di servizi di laboratorio viene semplificata e resa più trasparente attraverso la tecnologia [Web3](/glossary/#web3).                    | La condivisione delle risorse di laboratorio è spesso **lenta e opaca**.                                                                  |
| Possono essere sviluppati **nuovi modelli di pubblicazione** che sfruttano i primitivi del Web3 per garantire fiducia, trasparenza e accesso universale. | La pubblicazione avviene tramite percorsi prestabili, spesso ritenuti **inefficienti, parziali e profittatori**.                          |
| Puoi **guadagnare token e reputazione quando revisioni il lavoro dei colleghi**.                                                                         | Il tuo **lavoro di revisione non è retribuito**, andando a vantaggio degli editori che operano a scopo di lucro.                          |
| **Possiedi la proprietà intellettuale (IP)** che generi e la distribuisci secondo condizioni trasparenti.                                                | **La tua istituzione nazionale possiede l'IP** da te generato. L'accesso all'IP non è trasparente.                                        |
| **L'intera ricerca viene condivisa**, inclusi i dati derivanti da tentativi infruttuosi, grazie alla presenza di tutti i passaggi sulla blockchain.      | I **pregiudizi editoriali** fanno sì che sia più probabile che i ricercatori condividano gli esperimenti dagli esiti positivi.            |

## Ethereum e la DeSci {#ethereum-and-desci}

Un sistema di scienza decentralizzata necessiterà di una sicurezza robusta, costi finanziari e di transazione minimi, e un ricco ecosistema per lo sviluppo di applicazioni. Ethereum fornisce tutto il necessario per sviluppare una tecnologia di scienza decentralizzata.

## Casi d'uso della DeSci {#use-cases}

La DeSci sta sviluppando degli strumenti scientifici per accogliere il mondo accademico tradizionale nel mondo digitale. Segue un campionamento dei casi d'uso che il Web3 può offrire alla comunità scientifica.

### Pubblicazione {#publishing}

La pubblicazione scientifica è notoriamente problematica, poiché è gestita da case editrici che si affidano al lavoro gratuito di scienziati, revisori ed editori, per generare i documenti, addebitando poi esorbitanti spese di pubblicazione. Il pubblico, che solitamente paga indirettamente i costi del lavoro e della pubblicazione tramite la tassazione, spesso, non può accedere allo stesso lavoro senza pagare nuovamente l'editore. Le commissioni totali per la pubblicazione di singoli documenti scientifici superano spesso le cinque cifre ($USD), compromettendo l'intero concetto di conoscenza scientifica come un [bene comune](/glossary/#public-goods) e generando enormi profitti per un gruppo ristretto di editori.

Esistono delle piattaforme libere e ad accesso aperto, nella forma di server pre-stampa, [come ArXiv](https://arxiv.org/). Tuttavia, tali piattaforme mancano del controllo di qualità, di [meccanismi anti-Sybil](/glossary/#anti-sybil) e, in genere, non monitorano i parametri degli articoli; ciò vuol dire che spesso sono utilizzate esclusivamente per pubblicizzare il lavoro prima del suo invio a un editore tradizionale. Anche SciHub rende i documenti pubblicati liberamente accessibili, ma non legalmente, e soltanto dopo che gli editori hanno ricevuto il proprio pagamento, nonché dopo l'applicazione di rigide legislazioni sul diritto d'autore. Ciò crea un'importante lacuna per i documenti e dati scientifici accessibili, dotati di un meccanismo di legittimità e un modello d'incentivazione incorporati. Gli strumenti per creare un simile sistema, esistono nel Web3.

### Riproducibilità e replicabilità {#reproducibility-and-replicability}

La riproducibilità e la replicabilità sono alle basi della scoperta scientifica di qualità.

- I risultati riproducibili possono essere ottenuti svariate volte di fila dallo stesso team, utilizzando la stessa metodologia.
- I risultati replicabili possono essere ottenuti da un gruppo differente, utilizzando le stesse attrezzature sperimentali.

I nuovi strumenti nativi del Web3 possono assicurare che riproducibilità e replicabilità siano alla base della scoperta. Possiamo intessere la scienza di qualità nel tessuto tecnologico accademico. Il Web3 offre la capacità di creare delle [attestazioni](/glossary/#attestation) per ogni componente d'analisi: i dati grezzi, il motore di calcolo e il risultato dell'applicazione. La bellezza dei sistemi di consenso sta nel fatto che, quando una rete affidabile viene creata per mantenere tali componenti, ogni partecipante della rete può essere responsabile della riproduzone del calcolo e della convalida di ogni risultato.

### Finanziamento {#funding}

Il modello standard odierno per il finanziamento scientifico, prevede che individui o gruppi di scienziati, presentino richieste scritte a un'agenzia di finanziamento. Un piccolo comitato di individui fidati valuta le richieste e, in seguito, intervista i candidati, prima di concedere fondi a una piccola porzione di richiedenti. Oltre a creare rallentamenti che talvolta comportano **anni d'attesa** tra la richiesta e la ricezione della sovvenzione, questo modello è noto per essere molto **vulnerabile ai pregiudizi, agli interessi personali e alle politiche** del comitato di revisione.

Degli studi hanno dimostrato che i comitati di revisione delle sovvenzioni, svolgono un lavoro mediocre nella selezione di proposte di alta qualità, poiché le stesse proposte, date a diversi comitati, producono risultati ampiamente differenti. Al ridursi dei finanziamenti, questi si concentrano su un gruppo più piccolo di ricercatori più anziani, con progetti intellettualmente più conservatori. L'effetto ha creato un panorama di finanziamento super competitivo, radicando incentivi perversi e asfissiando l'innovazione.

Il Web3 ha il potenziale di sconvolgere tale modello corrotto di finanziamento, sperimentando con svariati modelli d'incentivazione, ampiamente sviluppati dalle DAO e dal Web3. Il [finanziamento retroattivo dei beni pubblici](https://medium.com/ethereum-optimism/retroactive-public-goods-funding-33c9b7d00f0c), il [finanziamento quadratico](https://papers.ssrn.com/sol3/papers.cfm?abstract_id=2003531), la [governance delle DAO](https://www.antler.co/blog/daos-and-web3-governance-the-promise-implications-and-challenges-ahead) e le [strutture di incentivo tokenizzate](https://cdixon.org/2017/05/27/crypto-tokens-a-breakthrough-in-open-network-design), sono alcuni degli strumenti del Web3 che potrebbero rivoluzionare il finanziamento scientifico.

### Proprietà e sviluppo della IP {#ip-ownership}

La proprietà intellettuale (IP), rappresenta un grosso problema per la scienza tradizionale: dall'essere bloccata nelle università o inutilizzata nelle aziende biotecnologiche, fino all'essere notoriamente difficile da valorizzare. Tuttavia, la proprietà delle risorse digitali (quali dati o articoli scientifici) è qualcosa che il Web3 gestisce eccezionalmente bene, utilizzando i [token non fungibili (NFT)](/glossary/#nft).

Allo stesso modo in cui i NFT possono approvare entrate per le transazioni future al creatore originale, puoi stabilire catene di attribuzione del valore trasparenti, per ricompensare i ricercatori, i corpi governativi (come le DAO), o persino i soggetti di cui sono stati raccolti i dati.

Inoltre, gli [IP-NFT](https://medium.com/molecule-blog/ip-nfts-for-researchers-a-new-biomedical-funding-paradigm-91312d8d92e6) possono funzionare come chiavi per accedere a una repository decentralizzata dei dati degli esperimenti di ricerca svolti, nonché collegarsi ai NFT e alla finanziarizzazione della [De-Fi](/glossary/#defi) (dalla frazionalizzazione ai pool di prestiti fino alla perizia del valore). Inoltre, consente nativamente alle entità sulla catena, come le DAO (ad esempio, [VitaDAO](https://www.vitadao.com/)), di condurre le ricerche direttamente sulla catena. L'avvento dei [token "vincolati"](https://vitalik.eth.limo/general/2022/01/26/soulbound.html) non trasferibili potrebbe inoltre rivestire un ruolo importante nella DeSci, consentendo alle persone di dimostrare le proprie esperienze e le credenziali collegate al proprio indirizzo di Ethereum.

### Archiviazione, accesso e architettura dei dati {#data-storage}

I dati scientifici possono essere resi ampiamente più accessibili, utilizzando i modelli del Web3, e l'archiviazione distribuita consente alle ricerche di sopravvivere a eventi catastrofici.

Il punto di partenza dev'essere un sistema accessibile a qualsiasi identità che possieda delle credenziali verificabili adeguate. Ciò consente alle parti fidate di replicare in sicurezza i dati sensibili, consentendo la resistenza alla ridondanza e alla censura, la riproduzione dei risultati, e persino la capacità di numerose parti di collaborare e aggiungere nuovi dati al dataset. I metodi di calcolo confidenziali, come il "[compute-to-data](https://7wdata.be/predictive-analytics/compute-to-data-using-blockchain-to-decentralize-data-science-and-ai-with-the-ocean-protocol)" (dal calcolo ai dati), forniscono meccanismi d'accesso alternativo alla replicazione dei dati non elaborati, creando Ambienti di Ricerca Attendibili, per i dati più sensibili. Gli Ambienti di Ricerca Attendibili sono stati [citati dal NHS](https://medium.com/weavechain/whats-in-store-for-the-future-of-healthcare-data-b6398745fbbb) come una soluzion rivolta al futuro, nei confronti dell'anonimato dei dati e della collaborazione, tramite la creazione di un'ecosistema in cui i ricercatori possano lavorare in sicurezza con i dati in loco, utilizzando ambienti standardizzati per la condivisione di codice e pratiche.

Le soluzioni di dati flessibili del Web3, supportano gli scenari precedenti, fornendo le basi per una scienza realmente aperta, in cui i ricercatori possono creare beni collettivi, senza autorizzazioni o commissioni d'accesso. Le soluzioni di dati pubblici del Web3, come IPFS, Arweave e Filecoin, sono ottimizzate per la decentralizzazione. dClimate, ad esempio, fornisce l'accesso universale ai dati climatici e meteorologici, inclusi quelli provenienti da stazioni meteorologiche e da modelli climatici previsionali.

## Partecipa {#get-involved}

Esplora i progetti e unisciti alla community della DeSci.

- [DeSci.Global: eventi globali e calendario di incontri](https://desci.global)
- [Telegram di "Blockchain for Science"](https://t.me/BlockchainForScience)
- [Molecule: finanzia e ricevi finanziamenti per i tuoi progetti di ricerca](https://www.molecule.xyz/)
- [VitaDAO: ricevi finanziamenti tramite accordi di ricerca sponsorizzati per la ricerca sulla longevità](https://www.vitadao.com/)
- [ResearchHub: pubblica un risultato scientifico e conversa con i colleghi](https://www.researchhub.com/)
- [LabDAO: piega una proteina in-silico](https://alphafodl.vercel.app/)
- [dClimate API: interroga i dati climatici raccolti da una community decentralizzata](https://api.dclimate.net/)
- [DeSci Foundation: sviluppatore di strumenti di pubblicazione della DeSci](https://descifoundation.org/)
- [DeSci.World: negozio unico per gli utenti per visualizzare e impegnarsi con progetti di scienza decentralizzata](https://desci.world)
- [OceanDAO: finanziamenti governati dalla DAO per la scienza relativa ai dati](https://oceanprotocol.com/)
- [Opscientia: flussi di lavoro scientifici decentralizzati e aperti](https://opsci.io/research/)
- [Bio.xyz: ricevi finanziamenti per la tua DAO biotecnologica o il tuo progetto di DeSci](https://www.bio.xyz/)
- [Fleming Protocol: economia dei dati open source che alimenta la scoperta biomedica collaborativa](http://flemingprotocol.io/)
- [Istituto di Inferenza Attiva](https://www.activeinference.org/)
- [IdeaMarkets: la credibilità scientifica decentralizzata diventa realtà](https://ideamarket.io/)
- [DeSci Labs](https://www.desci.com/)
- [ValleyDAO: una community globale e aperta che offre finanziamenti e supporto traslazionale per la ricerca biologica sintetica](https://www.valleydao.bio)
- [Cerebrum DAO: soluzioni di approvvigionamento e cura per far progredire la salute cerebrale e prevenire la neurodegenerazione](https://www.cerebrumdao.com/)
- [CryoDAO: finanziamento della rivoluzionaria ricerca nel campo della crioconservazione](https://www.cryodao.org)

Accogliamo suggerimenti per nuovi progetti da elencare: per iniziare, ti preghiamo di consultare la nostra [politica di inserzione](/contributing/adding-desci-projects/)!

## Ulteriori letture {#further-reading}

- [Wiki della DeSci, di Jocelynn Pearl e Ultrarare](https://docs.google.com/document/d/1aQC6zn-eXflSmpts0XGE7CawbUEHwnL6o-OFXO52PTc/edit#)
- [Una guida alle biotecnologie decentralizzate di Jocelynn Pearl, per il futuro a16z](https://future.a16z.com/a-guide-to-decentralized-biotech/)
- [Il caso della DeSci](https://gitcoin.co/blog/desci-the-case-for-decentralised-science/)
- [Guida alla DeSci](https://future.com/what-is-decentralized-science-aka-desci/)
- [Risorse scientifiche decentralizzate](https://www.vincentweisser.com/decentralized-science)
- [IP-NFT nella Biofarmaceutica di Molecule: una descrizione tecnica](https://www.molecule.xyz/blog/molecules-biopharma-ip-nfts-a-technical-description)
- [Creare sistemi scientifici attendibili, di Jon Starr](https://medium.com/@jringo/building-systems-of-trustless-science-1cd2d072f673)
- [Paul Kohlhaas - DeSci: Il Futuro della Scienza Decentralizzata (podcast)](https://anchor.fm/andrew-steinwold/episodes/Paul-Kohlhaas---DeSci-The-Future-of-Decentralized-Science---Zima-Red-ep-117-e1h683a)
- [Ontologia di Inferenza Attiva per la Scienza Decentralizzata: dalla Creazione di Senso Situazionale al Populismo Epistemico](https://zenodo.org/record/6320575)
- [DeSci: Il Futuro della Ricerca, di Samuel Akinosho](https://lucidsamuel.medium.com/desci-the-future-of-research-b76cfc88c8ec)
- [Finanziamento Scientifico (Epilogo: DeSci e nuovi cripto-primitivi), di Nadia](https://nadia.xyz/science-funding)
- [La Decentralizzazione sta Sconvolgendo lo Sviluppo Farmaceutico](https://medium.com/id-theory/decentralisation-is-disrupting-drug-development-28b5ba5d447f)
- [Cos'è la DeSci, o Scienza Decentralizzata?](​https://usadailytimes.com/2022/09/12/what-is-desci-decentralized-science/)

### Video {#videos}

- [Cos'è la Scienza Decentralizzata?](https://www.youtube.com/watch?v=-DeMklVWNdA)
- [Conversazione tra Vitalik Buterin e lo scienziato Aubrey de Grey, sull'intersezione tra ricerca sulla longevità e le criptovalute](https://www.youtube.com/watch?v=x9TSJK1widA)
- [La Pubblicazione Scientifica È Corrotta. Il Web3 Può Correggerla?](https://www.youtube.com/watch?v=WkvzYgCvWj8)
- [Juan Benet - DeSci, Laboratori Indipenenti e Scienza dei Dati su Larga Scala](https://www.youtube.com/watch?v=zkXM9H90g_E)
- [Sebastian Brunemeier: Come la DeSci Può Trasformare la Ricerca Biomedica e il Capitale di Rischio](https://www.youtube.com/watch?v=qB4Tc3FcVbM)
- [Paige Donner: Utilizzare la Scienza Aperta con il Web3 e la Blockchain](https://www.youtube.com/watch?v=nC-2QWQ-lgw&t=17s)
