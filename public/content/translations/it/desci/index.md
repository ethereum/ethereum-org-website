---
title: Scienza Decentralizzata (DeSci)
description: Una panoramica della scienza decentralizzata su Ethereum
lang: it
template: use-cases
emoji: ":microscope:"
sidebarDepth: 2
image: /images/future_transparent.png
alt: ""
summaryPoint1: Un'alternativa globale e aperta al sistema scientifico corrente.
summaryPoint2: Una tecnologia che consente agli scienziati di raccogliere fondi, svolgere esperimenti, condividere dati, distribuire conoscenza, e molto altro.
summaryPoint3: Basata sul movimento della scienza aperta.
---

## Cos'è la scienza decentralizzata (DeSci)? {#what-is-desci}

La scienza decentralizzata (DeSci) è un movimento che mira a costruire un'infrastruttura pubblica per finanziare, creare, revisionare, accreditare, archiviare e disseminare la conoscenza scientifica in modo giusto ed equo, utilizzando lo stack di [Web3](/glossary/#web3).

La DeSci vuole creare un ecosistema in cui gli scienziati siano incentivati alla condivisione aperta delle proprie ricerche, ricevendo credito per il proprio operato, pur consentendo a chiunque di accedere e contribuire facilmente alla ricerca. La DeSci sfrutta l'idea che la conoscenza scientifica dovrebbe essere accessibile a tutti e che il procedimento di ricerca scientifica dovrebbe essere trasparente. La DeSci punta a creare un modello di ricerca scientifica più decentralizzato e distribuito, rendendolo più resistente alla censura e al controllo delle autorità centrali. La DeSci spera di creare un ambiente in cui le idee innovative e non convenzionali, possano prosperare, decentralizzando l'accesso a finanziamenti, strumenti scientifici e canali di comunicazione.

La scienza decentralizzata consente fonti di finanziamento più diversificate (dalle [DAO](/glossary/#dao), alle [donazioni quadratiche](https://papers.ssrn.com/sol3/papers.cfm?abstract_id=2003531), al crowdfunding e molto altro), dati e metodi più accessibili e fornisce incentivi per la riproducibilità.

### Juan Benet: Il Movimento della DeSci

<YouTube id="5ORvbCIW39o" />

## In che modo la DeSci migliora la scienza {#desci-improves-science}

Un elenco incompleto dei problemi chiave della scienza, e di come la scienza decentralizzata possa aiutare ad affrontarli

| **Scienza decentralizzata**                                                                                                                                         | **Scienza tradizionale**                                                                                                                                                      |
| ------------------------------------------------------------------------------------------------------------------------------------------------------------------- | ----------------------------------------------------------------------------------------------------------------------------------------------------------------------------- |
| La distribuzione dei fondi è **determinata dal pubblico** utilizzando meccanismi quali le donazioni quadratiche o le DAO.                           | Piccoli gruppi chiusi e **centralizzati** controllano la distribuzione dei fondi.                                                                             |
| Collabori con colleghi da **tutto il mondo** in team dinamici.                                                                                      | Le organizzazioni di finanziamento e le istituzioni di appartenenza **limitano** le tue collaborazioni.                                                       |
| Le decisioni di finanziamento sono prese online e in modo **trasparente**. Vengono esplorati nuovi meccanismi di finanziamento.     | Le decisioni di finanziamento sono prese con lunghi tempi di risposta e **trasparenza limitata**. Esistono pochi meccanismi di finanziamento. |
| La condivisione dei servizi di laboratorio è resa più facile e trasparente utilizzando la tecnologia [Web3](/glossary/#web3).                       | La condivisione delle risorse di laboratorio è spesso **lenta e opaca**.                                                                                      |
| Si possono sviluppare **nuovi modelli di pubblicazione** che utilizzano le primitive di Web3 per la fiducia, la trasparenza e l'accesso universale. | Pubblichi attraverso percorsi consolidati, spesso riconosciuti come **inefficienti, parziali e basati sullo sfruttamento**.                                   |
| Puoi **guadagnare token e reputazione per la revisione paritaria** del lavoro.                                                                      | Il tuo lavoro di **revisione paritaria non è retribuito**, a vantaggio degli editori a scopo di lucro.                                                        |
| **Possiedi la proprietà intellettuale (IP)** che generi e la distribuisci secondo termini trasparenti.                           | **La tua istituzione di appartenenza possiede l'IP** che generi. L'accesso all'IP non è trasparente.                                          |
| **Condivisione di tutta la ricerca**, inclusi i dati degli sforzi infruttuosi, avendo tutti i passaggi sulla catena.                                | I **pregiudizi di pubblicazione** fanno sì che sia più probabile che i ricercatori condividano gli esperimenti dagli esiti positivi.                          |

## Ethereum e DeSci {#ethereum-and-desci}

Un sistema di scienza decentralizzata necessiterà di una sicurezza robusta, costi finanziari e di transazione minimi, e un ricco ecosistema per lo sviluppo di applicazioni. Ethereum fornisce tutto il necessario per sviluppare una tecnologia di scienza decentralizzata.

## Casi d'uso della DeSci {#use-cases}

La DeSci sta sviluppando degli strumenti scientifici per accogliere il mondo accademico tradizionale nel mondo digitale. Segue un campionamento dei casi d'uso che il Web3 può offrire alla comunità scientifica.

### Pubblicazione {#publishing}

La pubblicazione scientifica è notoriamente problematica, poiché è gestita da case editrici che si affidano al lavoro gratuito di scienziati, revisori ed editori, per generare i documenti, addebitando poi esorbitanti spese di pubblicazione. Il pubblico, che solitamente paga indirettamente i costi del lavoro e della pubblicazione tramite la tassazione, spesso, non può accedere allo stesso lavoro senza pagare nuovamente l'editore. Le commissioni totali per la pubblicazione di singoli articoli scientifici superano spesso le cinque cifre ($USD), compromettendo l'intero concetto di conoscenza scientifica come [bene pubblico](/glossary/#public-goods) e generando enormi profitti per un gruppo ristretto di editori.

Esistono piattaforme gratuite e ad accesso aperto sotto forma di server di pre-stampa, [come ArXiv](https://arxiv.org/). Tuttavia, queste piattaforme mancano di controllo qualità, [meccanismi anti-sybil](/glossary/#anti-sybil) e in genere non tengono traccia delle metriche a livello di articolo, il che significa che di solito vengono utilizzate solo per pubblicizzare il lavoro prima di inviarlo a un editore tradizionale. Anche SciHub rende i documenti pubblicati liberamente accessibili, ma non legalmente, e soltanto dopo che gli editori hanno ricevuto il proprio pagamento, nonché dopo l'applicazione di rigide legislazioni sul diritto d'autore. Ciò crea un'importante lacuna per i documenti e dati scientifici accessibili, dotati di un meccanismo di legittimità e un modello d'incentivazione incorporati. Gli strumenti per creare un simile sistema, esistono nel Web3.

### Riproducibilità e replicabilità {#reproducibility-and-replicability}

La riproducibilità e la replicabilità sono alle basi della scoperta scientifica di qualità.

- I risultati riproducibili possono essere ottenuti svariate volte di fila dallo stesso team, utilizzando la stessa metodologia.
- I risultati replicabili possono essere ottenuti da un gruppo differente, utilizzando le stesse attrezzature sperimentali.

I nuovi strumenti nativi del Web3 possono assicurare che riproducibilità e replicabilità siano alla base della scoperta. Possiamo intessere la scienza di qualità nel tessuto tecnologico accademico. Web3 offre la possibilità di creare [attestazioni](/glossary/#attestation) per ogni componente dell'analisi: i dati grezzi, il motore computazionale e il risultato dell'applicazione. La bellezza dei sistemi di consenso sta nel fatto che, quando una rete affidabile viene creata per mantenere tali componenti, ogni partecipante della rete può essere responsabile della riproduzone del calcolo e della convalida di ogni risultato.

### Finanziamenti {#funding}

Il modello standard odierno per il finanziamento scientifico, prevede che individui o gruppi di scienziati, presentino richieste scritte a un'agenzia di finanziamento. Un piccolo comitato di individui fidati valuta le richieste e, in seguito, intervista i candidati, prima di concedere fondi a una piccola porzione di richiedenti. Oltre a creare colli di bottiglia che portano ad attese a volte di **anni** tra la richiesta e la ricezione di una sovvenzione, questo modello è noto per essere altamente **vulnerabile a pregiudizi, interessi personali e politiche** del comitato di revisione.

Degli studi hanno dimostrato che i comitati di revisione delle sovvenzioni, svolgono un lavoro mediocre nella selezione di proposte di alta qualità, poiché le stesse proposte, date a diversi comitati, producono risultati ampiamente differenti. Al ridursi dei finanziamenti, questi si concentrano su un gruppo più piccolo di ricercatori più anziani, con progetti intellettualmente più conservatori. L'effetto ha creato un panorama di finanziamento super competitivo, radicando incentivi perversi e asfissiando l'innovazione.

Il Web3 ha il potenziale di sconvolgere tale modello corrotto di finanziamento, sperimentando con svariati modelli d'incentivazione, ampiamente sviluppati dalle DAO e dal Web3. Il [finanziamento retroattivo dei beni pubblici](https://medium.com/ethereum-optimism/retroactive-public-goods-funding-33c9b7d00f0c), il [finanziamento quadratico](https://papers.ssrn.com/sol3/papers.cfm?abstract_id=2003531), la [governance delle DAO](https://www.antler.co/blog/daos-and-web3-governance-the-promise-implications-and-challenges-ahead) e le [strutture di incentivi tokenizzate](https://cdixon.org/2017/05/27/crypto-tokens-a-breakthrough-in-open-network-design) sono alcuni degli strumenti di Web3 che potrebbero rivoluzionare il finanziamento della scienza.

### Proprietà e sviluppo dell'IP {#ip-ownership}

La proprietà intellettuale (IP), rappresenta un grosso problema per la scienza tradizionale: dall'essere bloccata nelle università o inutilizzata nelle aziende biotecnologiche, fino all'essere notoriamente difficile da valorizzare. Tuttavia, la proprietà di risorse digitali (come dati o articoli scientifici) è qualcosa che Web3 fa eccezionalmente bene usando i [token non fungibili (NFT)](/glossary/#nft).

Allo stesso modo in cui i NFT possono approvare entrate per le transazioni future al creatore originale, puoi stabilire catene di attribuzione del valore trasparenti, per ricompensare i ricercatori, i corpi governativi (come le DAO), o persino i soggetti di cui sono stati raccolti i dati.

Gli [IP-NFT](https://medium.com/molecule-blog/ip-nfts-for-researchers-a-new-biomedical-funding-paradigm-91312d8d92e6) possono anche funzionare come chiave per un repository di dati decentralizzato degli esperimenti di ricerca in corso e collegarsi alla finanziarizzazione di NFT e [DeFi](/glossary/#defi) (dal frazionamento ai pool di prestiti e alla valutazione del valore). Consente inoltre a entità native sulla catena come le DAO, ad esempio [VitaDAO](https://www.vitadao.com/), di condurre ricerche direttamente sulla catena.
L'avvento di [token "soulbound"](https://vitalik.eth.limo/general/2022/01/26/soulbound.html) non trasferibili può anche svolgere un ruolo importante nella DeSci, consentendo agli individui di dimostrare la propria esperienza e le proprie credenziali collegate al loro indirizzo di Ethereum.

### Archiviazione, accesso e architettura dei dati {#data-storage}

I dati scientifici possono essere resi ampiamente più accessibili, utilizzando i modelli del Web3, e l'archiviazione distribuita consente alle ricerche di sopravvivere a eventi catastrofici.

Il punto di partenza dev'essere un sistema accessibile a qualsiasi identità che possieda delle credenziali verificabili adeguate. Ciò consente alle parti fidate di replicare in sicurezza i dati sensibili, consentendo la resistenza alla ridondanza e alla censura, la riproduzione dei risultati, e persino la capacità di numerose parti di collaborare e aggiungere nuovi dati al dataset. Metodi di calcolo confidenziali come il [compute-to-data](https://7wdata.be/predictive-analytics/compute-to-data-using-blockchain-to-decentralize-data-science-and-ai-with-the-ocean-protocol) forniscono meccanismi di accesso alternativi alla replica di dati grezzi, creando Ambienti di Ricerca Attendibili per i dati più sensibili. Gli Ambienti di Ricerca Attendibili sono stati [citati dal NHS](https://medium.com/weavechain/whats-in-store-for-the-future-of-healthcare-data-b6398745fbbb) come una soluzione orientata al futuro per la privacy dei dati e la collaborazione, creando un ecosistema in cui i ricercatori possono lavorare in sicurezza con i dati in loco, utilizzando ambienti standardizzati per la condivisione di codice e pratiche.

Le soluzioni di dati flessibili del Web3, supportano gli scenari precedenti, fornendo le basi per una scienza realmente aperta, in cui i ricercatori possono creare beni collettivi, senza autorizzazioni o commissioni d'accesso. Le soluzioni di dati pubblici del Web3, come IPFS, Arweave e Filecoin, sono ottimizzate per la decentralizzazione. dClimate, ad esempio, fornisce l'accesso universale ai dati climatici e meteorologici, inclusi quelli provenienti da stazioni meteorologiche e da modelli climatici previsionali.

## Partecipa {#get-involved}

Esplora i progetti e unisciti alla community della DeSci.

- [DeSci.Global: calendario globale di eventi e incontri](https://desci.global)
- [Blockchain for Science Telegram](https://t.me/BlockchainForScience)
- [Molecule: finanzia e ricevi finanziamenti per i tuoi progetti di ricerca](https://www.molecule.xyz/)
- [VitaDAO: ricevi finanziamenti tramite accordi di ricerca sponsorizzati per la ricerca sulla longevità](https://www.vitadao.com/)
- [ResearchHub: pubblica un risultato scientifico e avvia una conversazione con i colleghi](https://www.researchhub.com/)
- [dClimate API: interroga i dati sul clima raccolti da una comunità decentralizzata](https://www.dclimate.net/)
- [DeSci Foundation: sviluppatore di strumenti di pubblicazione DeSci](https://descifoundation.org/)
- [DeSci.World: sportello unico per gli utenti per visualizzare e interagire con la scienza decentralizzata](https://desci.world)
- [OceanDAO: finanziamenti governati dalla DAO per la scienza relativa ai dati](https://oceanprotocol.com/)
- [Opscientia: flussi di lavoro scientifici decentralizzati e aperti](https://opsci.io/research/)
- [Bio.xyz: ottieni finanziamenti per la tua DAO biotech o il tuo progetto DeSci](https://www.bio.xyz/)
- [Fleming Protocol: un'economia dei dati open-source che alimenta la scoperta biomedica collaborativa](http://flemingprotocol.io/)
- [Active Inference Institute](https://www.activeinference.org/)
- [IdeaMarkets: per abilitare la credibilità scientifica decentralizzata](https://ideamarket.io/)
- [DeSci Labs](https://www.desci.com/)
- [ValleyDAO: una comunità aperta e globale che offre finanziamenti e supporto traslazionale per la ricerca sulla biologia sintetica](https://www.valleydao.bio)
- [Cerebrum DAO: ricerca e sviluppo di soluzioni per promuovere la salute del cervello e prevenire la neurodegenerazione](https://www.cerebrumdao.com/)
- [CryoDAO: finanziamento della ricerca rivoluzionaria nel campo della crioconservazione](https://www.cryodao.org)
- [Elata: di' la tua sul futuro della medicina psichiatrica](https://www.elata.bio/)

Siamo aperti a suggerimenti di nuovi progetti da elencare. Consulta la nostra [politica di inserimento](/contributing/adding-desci-projects/) per iniziare!

## Letture consigliate {#further-reading}

- [DeSci Wiki di Jocelynn Pearl e Ultrarare](https://docs.google.com/document/d/1aQC6zn-eXflSmpts0XGE7CawbUEHwnL6o-OFXO52PTc/edit#)
- [Una guida alla biotecnologia decentralizzata di Jocelynn Pearl per a16z future](https://future.a16z.com/a-guide-to-decentralized-biotech/)
- [Le ragioni della DeSci](https://gitcoin.co/blog/desci-the-case-for-decentralised-science/)
- [Guida alla DeSci](https://future.com/what-is-decentralized-science-aka-desci/)
- [Risorse sulla scienza decentralizzata](https://www.vincentweisser.com/desci)
- [IP-NFT biofarmaceutici di Molecule - Una descrizione tecnica](https://www.molecule.xyz/blog/molecules-biopharma-ip-nfts-a-technical-description)
- [Costruire sistemi scientifici trustless di Jon Starr](https://medium.com/@jringo/building-systems-of-trustless-science-1cd2d072f673)
- [Paul Kohlhaas - DeSci: Il futuro della scienza decentralizzata (podcast)](https://anchor.fm/andrew-steinwold/episodes/Paul-Kohlhaas---DeSci-The-Future-of-Decentralized-Science---Zima-Red-ep-117-e1h683a)
- [Un'ontologia di inferenza attiva per la scienza decentralizzata: dal sensemaking situato ai beni comuni epistemici](https://zenodo.org/record/6320575)
- [DeSci: Il futuro della ricerca di Samuel Akinosho](https://lucidsamuel.medium.com/desci-the-future-of-research-b76cfc88c8ec)
- [Finanziamento della scienza (Epilogo: DeSci e nuove primitive crittografiche) di Nadia](https://nadia.xyz/science-funding)
- [La decentralizzazione sta sconvolgendo lo sviluppo di farmaci](https://medium.com/id-theory/decentralisation-is-disrupting-drug-development-28b5ba5d447f)
- [Cos'è la DeSci – Scienza decentralizzata?](https://usadailytimes.com/2022/09/12/what-is-desci-decentralized-science/)

### Video {#videos}

- [Cos'è la scienza decentralizzata?](https://www.youtube.com/watch?v=-DeMklVWNdA)
- [Conversazione tra Vitalik Buterin e lo scienziato Aubrey de Grey sull'intersezione tra la ricerca sulla longevità e le criptovalute](https://www.youtube.com/watch?v=x9TSJK1widA)
- [La Pubblicazione Scientifica È Corrotta. Può Web3 risolvere il problema?](https://www.youtube.com/watch?v=WkvzYgCvWj8)
- [Juan Benet - DeSci, laboratori indipendenti e data science su larga scala](https://www.youtube.com/watch?v=zkXM9H90g_E)
- [Sebastian Brunemeier - Come la DeSci può trasformare la ricerca biomedica e il capitale di rischio](https://www.youtube.com/watch?v=qB4Tc3FcVbM)
- [Paige Donner - Strumenti per la scienza aperta con Web3 e la blockchain](https://www.youtube.com/watch?v=nC-2QWQ-lgw&t=17s)
