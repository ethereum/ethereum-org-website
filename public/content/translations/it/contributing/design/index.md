---
title: Contributi di progettazione
description: Contributi di progettazione a ethereum.org
lang: it
---

# Contributi di progettazione a ethereum.org {#design-contributions}

La progettazione è un componente fondamentale di qualsiasi progetto e, dedicando il tuo tempo e le tue abilità di progettazione a Ethereum.org, puoi aiutare a migliorare l'esperienza dei nostri visitatori. Contribuire a un progetto open source fornisce l'opportunità di acquisire un'esperienza rilevante e sviluppare le tue competenze in un ambiente collaborativo. Avrai la possibilità di collaborare con altri progettisti, sviluppatori e membri della comunità, che avranno le proprie prospettive e informazioni originali.

Infine, questo è un ottimo modo per creare un portafoglio diversificato e suggestivo, che dimostri le tue abilità di progettazione.

## Come contribuire?

### <Emoji text=":one:" size={1} /> &nbsp;Fornire feedback ai primi prototipi di progettazione {#design-critique}

Talvolta, necessitiamo di aiuto nel testare le nostre idee abbozzate. Questo è un ottimo modo per contribuire senza alcuna conoscenza tecnica.

1. Il team di progettazione condividerà un design di prova su [Discord](https://discord.com/invite/ethereum-org) e su [GitHub](https://github.com/ethereum/ethereum-org-website/labels/design%20required%20%F0%9F%8E%A8).
2. Sarai guidato attraverso i design per fornire feedback tramite la funzionalità dei commenti.
3. Il risultato sarà condiviso nel ticket di GitHub e quindi sarà chiuso dal team.

### <Emoji text=":two:" size={1} /> &nbsp;Partecipare ai sondaggi di ricerca {#answer-surveys}

Fornisci feedback tramite il nostro sito web:

1. Visitando ethereum.org e leggendo le pagine.
2. Cliccando sul widget del feedback nell'angolo inferiore destro e rispondendo a domande relative a progettazione e contenuti.
3. Concentrati sulle domande in formato libero.

### <Emoji text=":three:" size={1} /> &nbsp;Trovare problemi di progettazione sul sito web e segnalarli {#report-design-issues}

Ethereum.org è un sito web in rapida crescita, con molte funzionalità e contenuti. Parte dell'UI può facilmente divenire obsoleta o migliorabile. Se riscontri un caso simile, ti preghiamo di segnalarlo, così che ottenga la nostra attenzione.

1. Visita il sito web e presta attenzione al suo design.
2. Scatta degli screenshot e annota se vedi qualsiasi problema visivo o dell'UX.
3. Segnala i problemi trovati utilizzando una [segnalazione di bug](https://github.com/ethereum/ethereum-org-website/issues/new/choose).

### <Emoji text=":four:" size={1} /> &nbsp;Proponi modifiche al design {#propose-design-changes}

Se ti senti a tuo agio nell'affrontare le sfide del design, puoi visitare la bacheca dei nostri ticket di GitHub e filtrare i [problemi di design](https://github.com/ethereum/ethereum-org-website/labels/design%20required%20%F0%9F%8E%A8).

1. Visita il sito web e presta attenzione al suo design o visita la nostra repository di GitHub e revisiona i ticket contrassegnati dal [tag "Design richiesto"](https://github.com/ethereum/ethereum-org-website/labels/design%20required%20%F0%9F%8E%A8).
2. Idea la soluzione e progettala. (preferibilmente utilizzando il nostro [sistema di progettazione](https://www.figma.com/community/file/1134414495420383395)).
3. Proponi la soluzione nel ticket di GitHub corrispondente o [creane uno nuovo](https://github.com/ethereum/ethereum-org-website/issues/new?assignees=&labels=feature+%3Asparkles%3A&template=feature_request.yaml&title=Feature+request).
4. Attendi la revisione del team di progettazione.

### <Emoji text=":five:" size={1} /> &nbsp;Creare insieme il sistema di progettazione {#Contribute-to-design-system}

Il nostro sistema di progettazione rende la progettazione di ethereum.org divertente e facile. Se sei un progettista esperto, puoi aiutarci a preparare molti componenti per il sito web.

1. Seleziona un ticket su cui lavorare dalla [bacheca del sistema di progettazione](https://github.com/ethereum/ethereum-org-website/labels/design%20system) su GitHub o creane uno nuovo.
2. Richiedi che il ticket selezionato ti sia assegnato.
3. Inizia a progettare il componente richiesto in figma.
4. Condividilo con il team di progettazione su GitHub quando ti serve una revisione o una guida.
5. Il team di progettazione lo revisionerà.
6. Il team di progettazione incorporerà le modifiche nel file principale e pubblicherà il file per la comunità.

### <Emoji text=":six:" size={1} /> &nbsp;Scrivere contenuti correlati alla progettazione sul sito web {#write-design-articles}

La comunità di sviluppatori di Ethereum è forte, mentre quella di progettazione è lievemente in ritardo. Se sei un progettista con conoscenze di Web3, ti preghiamo di condividerle con la comunità, in modo che possiamo tutti crescere e migliorarci insieme; abbiamo [una pagina sulla progettazione su Ethereum](/developers/docs/design-and-ux/) a cui puoi contribuire. Inoltre, puoi consultare le nostre [politiche di elencazione](/contributing/design/adding-design-resources).

1. Crea argomenti di progettazione che dovrebbero essere coperti su ethereum.org e che sarebbero di beneficio per i progettisti nello spazio.
2. Vai alla nostra repository di GitHub e [apri un ticket](https://github.com/ethereum/ethereum-org-website/issues/new), proponendo un argomento (senza scriverne ancora i contenuti).
3. Attendi che il team di progettazione lo approvi.
4. Una volta approvato, scrivi i contenuti.
5. Inviali nel ticket di GH corrispondente.

### <Emoji text=":seven:" size={1} /> &nbsp;Disegnare nuove illustrazioni {#prepare-illustrations}

Le visualizzazioni sono tra gli strumenti più potenti per spiegare degli argomenti astratti. L'aggiunta di diagrammi e infografiche ha un enorme potenziale. Dopotutto, un'immagine può dire più di mille parole.

1. Visita il nostro sito web e visualizza le pagine in cui potrebbero essere aggiunte delle nuove infografiche.
2. Assicurati che lo stile di illustrazione corrisponda alle nostre [risorse](/assets/).
3. Visita la nostra repository di GitHub e [apri un ticket](https://github.com/ethereum/ethereum-org-website/issues/new) proponendo l'illustrazione.
4. Il team di progettazione la revisionerà.
5. Creeremo un nuovo ticket per chiedere a uno sviluppatore di implementare la nuova immagine.
