---
title: Come tradurre
lang: it
description: Istruzioni per l'uso di Crowdin per tradurre ethereum.org
---

# Come tradurre {#how-to-translate}

## Guida visiva {#visual-guide}

Se preferisci un approccio più visivo, consulta la guida di Luka per l'impostazione di Crowdin. Altrimenti, puoi trovare gli stessi passaggi in formato scritto nella sezione successiva.

<YouTube id="Ii7bYhanLs4" />

## Guida scritta {#written-guide}

### Unisciti al nostro progetto su Crowdin {#join-project}

Dovrai accedere al tuo profilo di Crowdin o registrarti se non ne hai già uno. Per iscriversi bastano un account di posta elettronica e una password.

<ButtonLink href="https://crowdin.com/project/ethereum-org/">
  Unisciti al progetto
</ButtonLink>

### Apri la tua lingua {#open-language}

Dopo aver effettuato l'accesso a Crowdin, vedrai una descrizione del progetto e l'elenco di tutte le lingue disponibili. Ogni lingua, inoltre, contiene le informazioni sulla quantità totale di parole traducibili e una panoramica di quanti contenuti sono stati tradotti e approvati in una lingua specifica.

Apri la lingua verso cui desideri tradurre per visualizzare l'elenco dei file disponibili per la traduzione.

![Elenco delle lingue in Crowdin](./list-of-languages.png)

### Trova un documento su cui lavorare {#find-document}

I contenuti del sito web sono divisi in una serie di documenti e contenitori. Puoi controllare lo stato di avanzamento di ciascun documento sul lato destro – se l'avanzamento della traduzione è inferiore al 100%, ti invitiamo a contribuire!

Non vedi la tua lingua nell'elenco? [Apri una segnalazione](https://github.com/ethereum/ethereum-org-website/issues/new/choose) o chiedi nel nostro [Discord](/discord/)

![File tradotti e non tradotti su Crowdin](./crowdin-files.png)

Una nota sulle categorie di contenuti: usiamo le "categorie di contenuti" in Crowdin per rilasciare per primi i contenuti con maggiore priorità. Quando controlli una lingua, ad esempio il [Filippino](https://crowdin.com/project/ethereum-org/fil#), vedrai le cartelle per categoria dei contenuti ("1. Pagina Iniziale", "2. Elementi essenziali", "3. Esplorazione", ecc.).

Ti invitiamo a tradurre in questo ordine numerico (1 → 2 → 3 → ⋯) per garantire che le pagine ad impatto più alto siano tradotte prima.

[Scopri di più sulle categorie di contenuti di ethereum.org](/contributing/translation-program/content-buckets/)

### Traduci {#translate}

Dopo aver selezionato il file che desideri tradurre, si aprirà nell'editor online. Se non hai mai usato Crowdin prima d'ora, puoi usare questa guida rapida per apprendere le basi.

![Editor online di Crowdin](./online-editor.png)

**_1 – Barra laterale sinistra_**

- Non tradotto (rosso) - il testo che non è stato ancora tradotto. Si tratta delle stringhe che dovresti tradurre.
- Tradotto (verde) - il testo che è già stato tradotto, ma non ancora revisionato. Sei il benvenuto per suggerire traduzioni alternative o votare quelle esistenti usando i tasti "+" e "-" nell'editor.
- Approvato (spunta) - il testo che è già stato revisionato ed è attualmente mostrato sul sito web.

Puoi anche usare i pulsanti in cima per cercare stringhe specifiche, filtrarle per stato o cambiare la vista.

**_2 – Area dell'editor_**

L'area di traduzione principale; il testo sorgente è mostrato in cima, con contesto aggiuntivo e screenshot, se disponibili. Per suggerire una nuova traduzione, inseriscila nel campo "Inserisci qui la traduzione" e clicca Salva.

Puoi anche trovare le traduzioni esistenti della stringa e le traduzioni in altre lingue in questa sezione, nonché le corrispondenze della memoria di traduzione e i suggerimenti della traduzione automatica.

**_3 – Barra laterale destra_**

Qui puoi trovare i commenti, i suggerimenti della memoria di traduzione e le voci del glossario. La vista predefinita mostra i commenti e consente ai traduttori di comunicare, segnalare problemi o traduzioni errate.

Usando i pulsanti in cima, puoi anche passare alla memoria di traduzione, dove puoi cercare le traduzioni esistenti, o al glossario, che contiene le descrizioni e le traduzioni standard dei termini chiave.

Vuoi scoprire di più? Sentiti libero di dare un'occhiata alla [documentazione sull'uso dell'editor online di Crowdin](https://support.crowdin.com/online-editor/)

### Processo di revisione {#review-process}

Una volta completata la traduzione (cioè, tutti i file per una categoria di contenuti mostrano il 100%), il nostro servizio di traduzione professionale revisionerà (ed eventualmente modificherà) i contenuti. Una volta completata la revisione (ovvero quando lo stato di avanzamento della revisione è al 100%), aggiungeremo il contenuto al sito web.

<InfoBanner shouldCenter emoji=":warning:">
  Si prega di non utilizzare la traduzione automatica per tradurre il progetto. Tutte le traduzioni saranno revisionate prima di essere aggiunte al sito web. Se le traduzioni suggerite sono tradotte automaticamente, saranno rimosse e i collaboratori che utilizzano spesso la traduzione automatica saranno rimossi dal progetto.
</InfoBanner>

### Contattaci {#get-in-touch}

Hai domande? O desideri collaborare con il nostro team e altri traduttori? Ti invitiamo a pubblicare nel canale #translations del nostro [server Discord ethereum.org](/discord/)

Puoi anche contattarci all'indirizzo translations@ethereum.org

Grazie per la tua partecipazione al programma di traduzione di ethereum.org!
