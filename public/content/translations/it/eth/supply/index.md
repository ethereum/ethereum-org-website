---
title: Comprendere la Fornitura e l'Emissione di ETH
description: Una guida per principianti sulla fornitura ed emissione di ETH, che copre i concetti chiave quali EIP, PoS e EIP-1559.
lang: it
---

# Fornitura ed Emissione di ETH {#eth-supply-and-issuance}

## Prerequisiti {#prerequisites}

Questo articolo è scritto per i principianti che non hanno nessuna conoscenza precedente. Comunque, per comprendere appieno l'argomento, è utile avere una conoscenza base di concetti come [Proposte di miglioramento di Ethereum (EIPs)](/eips/#introduction-to-ethereum-improvement-proposals), [Proof-of-work (PoW)](/developers/docs/consensus-mechanisms/pow/), [Proof-of-stake (PoS)](/developers/docs/consensus-mechanisms/pos/), e [L'Aggiornamento London](/ethereum-forks/#london).

## Quanti Token ETH Ci Sono Oggi? {#current-eth-supply}

La fornitura totale di ETH è dinamica e cambia costantemente a causa di due fattori principali:

1. **L'Emissione di Proof-of-Stake (PoS)**: Nuovo ETH viene creato come ricompensa per i validatori che mettono in sicurezza la rete
2. **EIP-1559 Burning**: Una parte delle commissioni di transazione viene rimossa definitivamente dalla circolazione

Puoi controllare la fornitura corrente e questi cambiamenti in tempo reale su piattaforme come [Ultrasound Money](https://ultrasound.money).

La fornitura e l'emissione di Ethereum sono parametri essenziali per capire lo stato di salute e il futuro della rete. Ma esattamente cosa significa emissione di ETH? Analizziamolo nel dettaglio.

## Perché la Fornitura e l'Emissione di ETH sono Importanti {#why-eth-supply-matters}

Nella finanza tradizionale le banche centrali controllano la fornitura del denaro, spesso stampandone di più per stimolare le economie. Ethereum, d'altro canto, opera su un sistema trasparente e prevedibile, governato dal suo codice. Sapere quanti ETH esistono e quanto velocemente vengono emessi nuovi ETH, aiuta a:

- **Creare Fiducia**: La comunità di Ethereum può verificare i dati di fornitura ed emissione direttamente dalla blockchain.
- **Capire il Valore**: La relazione tra l'emissione e i tassi di distruzione di ETH impattano l'inflazione o deflazione di ETH, incidendo sul suo valore nel tempo.
- **Monitorare la Salute della Rete**: Le variazioni nell'emissione e nei tassi di distruzione riflettono l'attività e la sicurezza della rete.

## Che cos'è l'emissione di ETH? {#eth-issuance}

Con emissione di ETH ci si riferisce al processo di creazione di nuovo ETH come ricompensa per i validatori che garantiscono la rete Ethereum. È separata dalla fornitura totale che invece è l'ammontare totale di ETH in circolazione.

### In parole semplici:

- **L'Emissione** aggiunge nuovi ETH alla rete.
- **Il Burning** (introdotto dalla EIP-1559) rimuove ETH dalla rete distruggendo una porzione delle commissioni di transazione.

Queste due forze determinano se la fornitura di Ethereum cresce (inflazionaria) o diminuisce (deflazionaria) nel corso del tempo.

## La Fornitura e l'Emissione di ETH Oggi {#eth-supply-today}

Il sistema di Proof-of-Stake (PoS) di Ethereum ha ridotto drasticamente l'emissione di ETH rispetto al modello precedente Proof-of-Work (PoW). I validatori—che bloccano ETH per garantire la rete—guadagnano ETH come ricompensa. Puoi vedere il tasso di emissione corrente su [Ultrasound Money](https://ultrasound.money).

Ad ogni modo questo numero è dinamico. Grazie alla EIP=1559, quando l'attività di rete è alta, i tassi di distruzione di ETH possono sorpassare quelli di emissione, creando un effetto deflazionario. Per esempio, durante il periodo di grande domanda, come lanci di NFT o attività DeFi, possono essere distrutti più ETH di quelli emessi.

### Strumenti per Tracciare la Fornitura e l'Emissione di ETH:

- [Ultrasound Money](https://ultrasound.money) - Tracciamento in tempo reale della fornitura, emissione e tassi di distruzione di ETH
- [Etherscan](https://etherscan.io) - Esploratore di blocchi con metriche di fornitura

## Fattori che Influenzano la Fornitura e l'Emissione di ETH Futuri {#future-eth-supply}

La fornitura futura di Ethereum non è fissa—dipende da più variabili:

1. **Partecipazione allo Staking**:
   - Più validatori che partecipano nella rete significa più ricompense di ETH che vengono distribuite.
   - Con meno validatori che partecipano l'emissione può diminuire.
   - Scopri di più sullo [staking](/staking/).

2. **Attività della Rete**:
   - Alti volumi di transazioni portano a una maggiore quantità di ETH che vengono "bruciati", potenzialmente compensando o superando l'emissione.
   - Leggi riguardo le [gas fees](/developers/docs/gas/) e il loro impatto sul processo di burn (distruzione) di ETH.

3. **Aggiornamenti del Protocollo**:
   - Cambiamenti futuri al codice di Ethereum potrebbero modificare le ricompense di staking o i meccanismi di burn, influenzando ulteriormente le dinamiche di fornitura.
   - Tieniti aggiornato con la [Tabella di marcia di Ethereum](/roadmap/).

## Riepilogo: Fornitura, Emissione di ETH e Cosa ci Aspetta {#recap}

Qui trovi una sintesi veloce di quello che devi sapere riguardo la fornitura ed emissione di ETH:

- **Fornitura di ETH**: Dinamica e in cambiamento costante, tracciabile in tempo reale attraverso strumenti come [Ultrasound Money](https://ultrasound.money)
- **Emissione Sotto PoS**: Ridotta significativamente rispetto a PoW, con ricompense ai validatori. Vedi i tassi attuali su [Ultrasound Money](https://ultrasound.money)
- **Il Ruolo della EIP-1559**: La distruzione di ETH può rendere la rete deflazionaria durante i periodi di alta attività
- **Tendenze Future**: Partecipazione allo staking, domanda della rete e aggiornamenti del protocollo, possono tutti influenzare la fornitura di ETH

Comprendere l'emissione di ETH aiuta a demistificare il valore di Ethereum e il suo potenziale come asset deflazionario e decentralizzato. Per informazioni più dettagliate su come La Fusione ha impattato la fornitura di ETH, dai un'occhiata alla nostra [analisi dettagliata](/roadmap/merge/issuance/). Curioso del futuro dell'ETH? Approfondisci con strumenti come [Ultrasound Money](https://ultrasound.money) o esplora le nostre [guide sullo staking](/staking/).