---
title: Ainutlaatuiset rahakkeet (NFT)
description: Yleiskatsaus Ethereum-järjestelmän NFT:ihin
lang: fi
template: use-cases
emoji: ":frame_with_picture:"
sidebarDepth: 2
image: /images/infrastructure_transparent.png
alt: Eth-logo hologrammina heijastettuna.
summaryPoint1: Tapa esittää mitä tahansa ainutlaatuista digitaalisena Ethereum-omaisuuseränä.
summaryPoint2: NFT:t antavat valtaa sisällöntuottajille ennen näkemättömällä tavalla.
summaryPoint3: Toimii Ethereum-lohkoketjun älysopimuksilla.
---

Digitaalinen taide ja keräilykokoelmat saavat aivan uutta voimaa ja näkyvyyttä NFT:n avulla. Digitaalisten taiteilijoiden liiketoiminta on muutoksessa kryptoyleisölle myynnin voimakkaan kasvun myötä. Julkkikset puolestaan huomaavat uuden tavan kohdata fanejaan. Digitaalinen taide on vain yksi keinoista hyödyntää NFT:itä. Niitä voidaan hyödyntää myös ainutlaatuisen omaisuuden omistajuuden todistamiseen. Esimerkkinä digitaalisen maailma tai reaalimaailman ei-korvattava token.

Jos Andy Warhol olisi syntynyt 90-luvun lopulla, hän todennäköisesti olisi julkaissut rahakkeen Campbell's Soup -teoksesta NFT:nä. On vain ajan kysymys milloin Kanye vie Yeezys'n Ethereumiin. Jonakin päivänä saatat todentaa autosi omistajuuden NFTllä.

## Mikä on NFT (non fungible token)? {#what-are-nfts}

NFTt ova rahakkeita, joilla voidaan todentaa omistajuus ainulaatuiselle asialle, kohteelle tai kappaleelle. Rahakkeilla voidaan todentaa taiteen, keräilyesineiden, -kokoelmien ja jopa kiinteistöjen omistajuutta. Niillä voi olla vain yksi Ethereum-lohkoketjussa vahvistettu omistaja kerrallaan - kukaan ei voi muokata omistajuusrekisteriä tai tehdä kopiota olemassa olevasta NFTsta.

NFT (non-fungible token) tarkoittaa uniikkia rahaketta, joka ei ole korvattavissa. Uniikki on termi, jota käytetään kuvaamaan yksilöllistä kappaletta kuten huonekalua, musiikkikappaletta tai tietokonettasi. Nämä asiat tai kappaleet ovat sikäli uniikkeja, koska ne sisältävät ainutlaatuisia ominaisuuksia.

Vaihdettavat asiat tai kappaleet, toisin sanoen, voidaan vaihtaa vastaaviin, koska nykyarvo määrittää niitä enemmän kuin ainutlaatuiset ominaisuudet. Esimerkiksi, Etherit tai dollarit ovat vaihdettavissa koska 1 ETH / $1USD on vaihdettavissa vastaavaan 1 ETH / $1 USD.

<YouTube id="Xdkkux6OxfM" />

## Omaisuuserien internet {#internet-of-assets}

NFTt ja Ethereum ratkaisevat joitakin interentin luomia ongelmia. Kaiken digitalisoituessa syntyy tarve erilaisten abstraktien ominaisuuksien omistajuuden todentamiseen. Muistettava on, että digitaaliset kappaleet usein toimivat yhdessä niihin liittyvän tuotteen kanssa. Et voi jälleenmyydä esim. iTunes mp3sta, jonka olet ostanut, tai et voi vaihtaa yrityksen bonuksia toisen vastaavan bonuksiin, vaikka markkinaa löytyisikin.

Kuinka NFT muuttaa tiedon tallentamista, käsittelyä ja hyödyntämistä netissä. Vertailua nykywebiin.

### Vertailu {#nft-comparison}

| NFT internet                                                                                                                                                                                                                               | Internet tänään                                                                                                                                                                                                       |
| ------------------------------------------------------------------------------------------------------------------------------------------------------------------------------------------------------------------------------------------ | --------------------------------------------------------------------------------------------------------------------------------------------------------------------------------------------------------------------- |
| NFTt ovat digitaalisesti ainutlaatuisia.                                                                                                                                                                                                   | Kopio tiedostosta, kuten .mp3 tai .jpg, on sama kuin alkuperäinen.                                                                                                                                                    |
| Jokaisella NFTllä on omistaja, jonka omistajuus on julkisesti vahvistettu ja nähtävissä.                                                                                                                                                   | Digitaalisessa muodossa olevien asioiden/esineiden omistajuus tallennetaan instituutioiden servereille - sinun täytyy luottaa niihin.                                                                                 |
| NFTt toimivat yhteen minkä tahansa Ethereumiin rakennetun kanssa. NFTllä luotu pääsylippu voidaan myydä millä tahansa Ethereumin markkinalla. Vaihto täysin toisentyyppiseen NFTiin onnistuu. Voit vaihtaa taidetta vaikkapa pääsylippuun! | Yritysten, jotka käyttävät digitaalisia esineitä/asioita, tulee rakentaa oma infrastruktuuri niille. Esimerkiksi sovellus, joka myöntää digitaalisia pääsylippuja tapahtumiin, joutuu rakentamaan oman vaihtoalustan. |
| Sisällöntuottajat voivat myydä töitään missä tahansa ja heillä on pääsy globaaliin markkinaan.                                                                                                                                             | Sisällöntuottajat/taiteilijat luottavat kolmansien alustoihin ja infraan, joka heillä on käytettävissään. Näihin liittyy usein käyttöehtoja tai -rajoituksia sekä maantieteellisiä rajoja.                            |
| Sisällöntuottajat/taiteilijat voivat todistaa oikeutensa teokseen ja saada jälleenmyynnistä rojalteja suoraan.                                                                                                                             | Alustat, kuten musiikin suoratoistopalvelut, pitävät itsellään suurimman osan myynnin tuotoista.                                                                                                                      |
| Esineitä voidaan hyödyntää yllättävillä tavoilla. Voit esimerkiksi käyttää digitaalista taideteosta kryptolainan vakuutena.                                                                                                                |                                                                                                                                                                                                                       |

### NFT esimerkkejä {#nft-examples}

NFT-järjestelmä on suhteellisen uusi. Teoriassa, mikä tahansa uniikki asia, jonka omistajuus tulee todentaa, voidaan liittää NFTiin. Esimerkkejä NFTien soveltamisesta, helpottamaan ymmärtämistä:

- [Ainutlaatuinen digitaalinen taideteos](https://foundation.app/artworks)
- [Ainutlaatuinen tennari, josta rajoitettu erä](https://www.metagrail.co/auctions/91cf83fb-3477-4155-aae8-6dcb9b853397)
- [Peliin liittyvä digitaalinen kohde](https://market.decentraland.org/)
- [Essee](https://zora.co/0x517bab7661C315C63C6465EEd1b4248e6f7FE183/145)
- [Digitaalinen keräilykokoelma](https://www.larvalabs.com/cryptopunks/details/1)
- [Verkkotunnus (domain)](https://app.ens.domains/name/ethereum.eth)
- [Pääsylippu tapahtumaan tai digitaalinen kuponki](https://www.yellowheart.io/)
- [Osta reaalimaailman tuotteita](https://www.tangible.store/)
- [Kiinteistömurto-osakkeet](https://realt.co/)
- [Tutkintotodistukset](https://www.degreecert.com/)
- [Musiikin rojaltit NFTin kautta](https://opulous.org/)
- [Siirry ansaintaan](https://yeticoineth.com/about.html)
- [Digitaalinen identiteetti](https://photochromic.io/)

### ethereum.org sovelluksia {#ethereum-org-examples}

Käytämme NFTeita tunnustuksena osallistujille ja meillä on jopa oma NFT-verkkotunnus.

#### POAP (proof of attendance protocol) {#poaps}

Osallistumalla ethereum.org kehitystyöhön, voit lunastaa POAP NFTn. Näin todistat osallistuneesi "tapahtumaan" tai täsmällisemmin kehitystyöhön, tavalla tai toisella. Joissakin krypto-tapaamisissa POAPia on käytetty pääsylippuna tapahtumaan. [Lisää osallistumisesta](/contributing/#poap).

![ethereum.org POAP](./poap.png)

#### ethereum.eth {#ethereum-dot-eth}

Sivustolla on vaihtoehtoinen verkkotunnus, jota NFT tukee, **ethereum.eth**. Verkkotunnusjärjestelmän (DNS=domain name system) tarjoaja hallinnoi keskitetysti osoitetta `.org` , kun taas ethereum`.eth` on rekisteröity Ethereumille, Ethereumin palvelun kautta (ENS = Ethereum name system). Omistamme ja hallinnoimme sen. [Tarkista ENS-tietueemme](https://app.ens.domains/name/ethereum.eth)

[Lisätietoa ENSsta](https://app.ens.domains)

## Kuinka NFTt tomivat? {#how-nfts-work}

NFTt eroavat ERC-20-rahakkeista, kuten DAI tai LINK, sillä jokainen yksittäinen rahake on täysin ainutlaatuinen. NFTt mahdollistavat omistajuuden määrittämisen tai omistajuuden vaatimisen mihin tahansa ainutlaatuiseen digitaaliseen dataan, ja Ethereumin lohkoketjussa hallitaan lokikirjaa omistajuudesta. NFT lyödään mistä tahansa digitaalisista esineistä tai edustamaan digitaalisesti reaalimaailman hyödykkeitä. NFT voisi edustaa seuraavasti:

- Digitaalinen taide
  - GIF-kuvat
  - Keräilykokoelmat ja -esineet
  - Musiikki
  - Videot
- Reaalimaailman hyödykkeet
  - Autoon liittyvät asiakirjat (omistajuus ja huoltohistoria)
  - Tapahtumien pääsyliput
  - Laskutus digitaalisella valuutalla
  - Lainsäädäntöön perustuvat määrämuotoiset asiakirjat
  - Allekirjoitukset
- Vaihtoehtoja ja mahdollisuuksia on loputtomasti!

Omistajuutta hallitaan ainutlaatuisella IDllä sekä metatiedoilla, jotka ovat jäljittelemättömiä. NFTit lyödään (painetaan, luodaan) älysopimuksilla, jotka osoittavat omistajuutta ja hallitsevat NFTin omistajuuden siirtymistä. Kun joku luo tai lyö NFTn, hän suorittaa koodin, joka on tallennettu eri standardien mukaisiin älykkäisiin sopimuksiin kuten [ERC-721](/developers/docs/standards/tokens/erc-721/). Tieto lisätään lohkoketjuun, jossa NFTa hallinnoidaan. NFTn luomisen prosessi ylhäältä alas kuvataan seuraavasti:

- Luodaan uusi lohko
- Tarkastetaan tiedot
- Tallennetaan tiedot lohkoketjuun

NFTlla on joitakin erityisominaisuuksia:

- Jokaisella rahakkeella on yksilöllinen tunnus, joka linkittää sen suoraan Ethereum-osoitteeseen.
- Rahakkeet eivät ole suoraan keskenään vaihdettavissa vaihtosuhteella 1:1. Kun taas 1 ETH on tarkalleen sama kuin toinen 1 ETH. Näin ei ole NFTn kohdalla.
- Jokaisella NFT-rahakkeella on omistaja ja tämä tieto on helposti todennettavissa.
- Tieto on tallennettu Ethereumiin ja sieltä käsin myytävissä tai ostettavissa millä tahansa Ethereum-pohjaisella NFT-markkinalla.

Toisin sanoen, jos _omistaa_ NFTn:

- Voit sujuvasti todistaa omistajuutesi.
  - Todistus NFTn omistuksesta toimii samankaltaisesti kuin todistettaessa, että sinulla on Ethereitä tililläsi.
  - Jos esimerkiksi ostat NFTn, omistajuus siirretään lompakkoosi vaikkapa julkisen osoitteesi kautta.
  - Rahake osoittaa, että digitaalinen tiedostosi on alkuperäinen.
  - Yksityinen avaimesi todistaa omistusoikeuden alkuperäiseen tiedostoon.
  - Sisällön luojan julkinen avainen toimii kyseisen teoksen aitouden todistajana.
    - Sisällön tai teoksen luojan julkinen avain on pysyvä osa teoksen digitaalisen rahakkeen historiaa. Hallussasi olevan sisällön tai teoksen luojan julkinen avain -tieto kertoo, kuka nimenomainen henkilö on luonut teoksen ja voi näin vaikuttaa sen markkina-arvoonkin (vastavoima väärennöksille).
  - Toinen tapa ajatella, että omistat NFTn on allekirjoittaa viestit osoittaaksesi, että omistat osoitteen "takana" olevan yksityisavaimen.
    - Kuten mainittua, yksityinen avaimesi on alkuperäisen kappaleen omistusoikeuden todiste. Tämä ilmentää sitä, että yksityiset avaimet osoitteen takana hallitsevat NFTia.
    - Allekirjoitettua viestiä voidaan käyttää osoittamaan, että omistat ko. yksityiset avaimet paljastamatta niitä kenellekään ja samalla todisteena NFTn omistuksesta!
- Manipulointi on lähes mahdotonta!
- Voit myydä NFTn ja jossakin tapauksissa voit ansaita alkuperäisen teoksen tai sisällön luojan rojalteja edelleen myynnistä.
- Voit myös pitää hallussasi, tietäen, että omaisuus säilyy suojattuna Ethereumissa, valitsemassasi lompakossa.

Jos _luot_ NFTn:

- Voit helposti todistaa olevasi luoja.
- Määrität liikkeelle laskettavan lukumäärän.
- Voit ansaita rojalteja, joka kerta kun teos jälleenmyydään.
- Voit myydä sen millä tahansa NFT-markkinalla tai kahdenvälisessä verkossa (peer-to-peer). Myynti ei ole sidottu mihinkään yhteen alustaan ja et tarvitse kolmatta osapuolta välittäjäksi.

### Liikkeelle laskettava painos- tai lukumäärä {#scarcity}

NFTn luoja päättää kuinka runsaasti teoksesta tai asiasta luodaan kappaleita.

Kuvittele esimerkkinä urheilutapahtuman pääsylippua. Kuten tapahtuman järjestäjä päättä kuinka monta lippua tapahtumaan myydään, NFTn luoja päättää kuinka monta alkuperäiskappaletta on olemassa. Joskus nämä ovat täsmällisiä kaksoiskappaleita kuten 5000 General Admission pääsylippua. Joskus luodut NFTt voivat olla hyvin samankaltaisia vain hiuksenhienoilla eroilla, kuten pääsylippu osoitetulla istumapaikalla. Jossakin tapauksessa luoja luo vain yhden NFTn, joka edustaa erittäin harvinaista asiaa tai esinettä.

Kaikissa näissä tapauksissa NFTlla on yksilöllinen tunniste (kuten viivakoodi perinteisessä "lipussa"), ja vain yksi omistaja. Painosmäärän määrittely NFTlle on siis teoksen luojan arvioitava ja päätettävä asia. Teoksen tai sisällön luojalla voi olla tarve luoda vain yksi NFT teoksestaan tai syitä luoda tuhansia versioita siitä. Muista, että nämä tiedot ovat kaikki julkisia.

### Rojaltit {#royalties}

Jotkut NFTt tilittävät automaattisesti rojalteja luojalle, kun NFT myydään. Konsepti on edelleen kehittyvä, mutta se on jo yksi tehokkaimmista. [EulerBeats Originals](https://eulerbeats.com/) -omistajat ansaitsevat 8% rojaltin joka kerta, kun NFT myydään edelleen. Jotkut alustat kuten [Foundation](https://foundation.app) and [Zora](https://zora.co/), tuottavat myynnistä rojalteja taiteilijoille.

Kaikki tämä toimii automaattisesti, joten teoksen tai sisällön luoja ansaitsee rojalteja omasta työstään, vaikkapa taiteesta ilman suurempia oheisponnistuksia. Teokset siirtyvät omistajalta toiselle sujuvasti. Tällä hetkellä rojaltien maksu on manuaalista ja epätarkkaa monessakin tapauksessa - monet teoksien tai sisältöjen luojat eivät ansaitse työstään sitä, mikä heidän kuuluisi ansaita. Mikäli NFTin on ohjelmoitu rojalti, sen tilitys toteutuu väistämättä kaupankäynnin yhteydessä.

## Mihin NFTia voidaan käyttää? {#nft-use-cases}

Lisätietoja pidemmälle viedyistä käyttötapauksista ja visioista, joihin Ethereum-pohjaisia NFTeita voidaan hyödyntää.

- [Digitaalinen sisältö](#nfts-for-creators)
- [Pelien sisällä olevat kohteet, asiat ja tavarat (item)](#nft-gaming)
- [Verkkotunnusten nimet](#nft-domains)
- [Fyysiset, reaalimaailman tuotteet](#nft-physical-items)
- [Sijoitukset ja vakuudet](#nfts-and-defi)
- [Tokenporttaus](#tokengating)

<Divider />

### Ansainnan oikeudenmukaisuuden varmistaminen luoville aloille ja sen työntekijöille {#nfts-for-creators}

Kattavinta NFTien käyttö on digitaalisten sisältöjen toimialalla. Tämä johtuu perinteisen tulonjaon koetusta epäoikeudenmukaisuudesta ko. toimialalla. Sisällön ja teosten tuottajien ansainnan potentiaali häviää nyt käytettävissä oleviin alustoihin.

Kun taiteilija julkaisee työn sosiaalisessa verkostossa, tuotot ohjautuvat lopulta mainostuloina alustalle. Taitelijat saavat toki näkyvyyttä työlleen, mutta laskuja sillä ei maksa.

NFTin voima on uudenlaisessa alustataloudessa, jossa teoksen omistajuus pysyy tekijällä ja samalla näkyvyys on taattu. Omistajuus sisältyy itse teokseen.

Kun sisältöä myydään, ansainta ohjautuu suoraan luojalle. Jos uusi sisällön tai teoksen omistaja myy NFTin, alkuperäinen teoksen luoja saa automaattisesti rojaltit itselleen. Tämä on varmistettu teoksen sisältämässä metadatassa, jota ei voi muokata. Data sisältää alkuperäisen luojan osoitteen.

<InfoBanner shouldSpaceBetween emoji=":eyes:">
  <div>Tutki, osta tai luo omia NFT-toteutuksia</div>
  <ButtonLink href="/dapps/?category=collectibles">
    Tutustu NFT-taiteeseen
  </ButtonLink>
</InfoBanner>

#### Copy-paste-ongelma {#nfts-copy-paste}

Vastustajat tuovat usein esiin argumentin siitä, että NFTit "ovat tyhmiä", koska näyttökaappauksella voit hankkia itsellesi NFT-taidetta. "Katsokaa, nyt minulla on tuo kuva ilmaiseksi!" he naureskelevat.

Kyllä toki. Mutta tekeekö googlattu kuvaleike Picasson Guernicasta oikeutta taiteilijalle ja sinulle: taiteen ja henkilön tekemän työn arvostukselle?

Lopulta varsinainen teoksen ja työn arvo määräytyy markkinan mukaan, jolloin on hyvä muistaa oikeudenmukaisuus. Mitä enemmän sisältöä jaetaan, sitä enemmän se myöskin kerää arvostusta.

Todellisen ja alkuperäisen asian tai teoksen omistamisella tulee olemaan aina enemmän arvoa kuin kopiolla.

<Divider />

### Edistetään pelaamisen mahdollisuuksia {#nft-gaming}

NFTt kiinnostavat pelien kehittäjiä. NFTt voivat välittää tietoa pelin kohteista (item), ruokkia peli-alaa ja luoda uudenlaisia etuja pelaajille.

Tavanomaisissa peleissä voit jo nyt ostaa asioita tai kohteita käyttääksesi niitä pelissä. NFT-pelikohteen tai -asian voit jälleenmyydä pelin jälkeen ja saada käyttämäsi rahat takaisin. Saatatpa jopa ansaita lisää, jos kohteesta on tullut aiempaa halutumpi.

Pelin kehittäjien toimiessa NFTin liikkeellelaskijana, jostakin kohteesta tai tavarasta, he voisivat ansaita rojaltin joka kerta, kun kohde jälleenmyydään avoimella markkinalla. Näin luodaan tahoja hyödyttävä liiketoimintamalli, jossa sekä pelaajat että pelien kehittäjät voivat ansaita toissijaisista NFT-markkinoista.

Tämä johtaa siihen, että mikäli peliä ei ylläpidettäisi, hankkimasi keräilykohteet säilyvät omistuksessasi.

Pelin kohteet pysyvät olemassa, vaikka itse peli päättyisi. Vaikka peliä ei enää pidettäisi yllä, sinun kohteesi ovat aina sinun hallinnassasi. Tämä tarkoittaa, että pelin sisältämistä esineistä tulee digitaalisia muistoesineitä ja niiden arvo on pelin ulkopuolella.

Decentraland, virtuaalinen reality-peli, jossa NFTt edustavat tontteja tai kiinteistöjä, joita voit käyttää tarpeesi mukaan.

<InfoBanner shouldSpaceBetween emoji=":eyes:">
  <div>Tutustu Ethereum-peleihin, joita NFTt boostaavat...</div>
  <ButtonLink href="/dapps/?category=gaming">
    Tutki NFT-pelejä
  </ButtonLink>
</InfoBanner>

<Divider />

### Kuinka teet Ethereum-osoitteesta mieleenpainuvamman {#nft-domains}

Ethereum Name Service (ENS) käyttää NFTa tuottaakseen sinulle Ethereum-osoitteen, joka on helpompi muistaa: `mywallet.eth`. Tämä tarkoittaa, että voit pyytää jotakuta lähettämään sinut ETH `mywallet.eth` pikemminkin kuin `0x123456789.....`.

Tämä toimii samalla tavalla kuin sivuston verkkotunnus, joka tekee IP-osoitteesta mieleenpainuvamman. Ja kuten verkkotunnuksilla, ENSlla on arvo, joka perustuu pituuteen ja merkityksellisyyteen. ENSn avulla et tarvitse verkkotunnusta omistuksen siirtämiseeen. Sen sijaan voit käydä kauppaa ENS-nimillä NFT-markkinalla.

ENS-nimesi voi:

- Vastaanottaa kryptoja ja muita NFTta.
- Osoittaa hajautetuille sivustoille kuten [ethereum.eth](https://ethereum.eth.link). [Lue lisää sivustosi hajauttamisesta](https://docs.ipfs.io/how-to/websites-on-ipfs/link-a-domain/#domain-name-service-dns)
- Tallentaa kaikki halutut tiedot mukaanlukien profiilitiedot kuten sähköpostisoitteet ja Twitter-käyttäjätiedot.

<Divider />

### Fyysiset, reaalimaailman tuotteet {#nft-physical-items}

Fyysisten esineiden muuttaminen virtuaalisiksi rahakkeiksi ei ole vielä kehittynyt samoin kuin niiden digitaaliset vastineet. On olemassa runsaasti hankkeita, jotka tutkivat esimerkiksi kiinteistöjen, one-of-a-kind -muotiesineiden ja vastaavien uniikkien tuotteiden virtualisoimista rahakkeiksi.

Koska NFTt ovat pääasiassa omistajuus- tai uniikkiustodisteita, voit jonakin päivänä ostaa auton tai kodin käyttämällä Ethereitä ja saada omistukseen liittyvät asiakirjat NFTna vastineeksi (samassa siirtotapahtumassa). Kun digitalisaatio edistyy, voi olla tavallista, että Ethereum-lompakkosi on kotisi avain, joka avaa lukituksen käyttämällä omistajuustodistetta koodina avaukselle.

Koska NFTn takana voi olla arvokkaita omaisuuseriä, kuten asuntoja tai autoja, voit käyttää sitä virtuaalilainojen hankkimiseen. Tämä hyödyttää erityisesti niitä, jotka eivät ole kryptovaluutta-rikkaita, mutta omistavat fyysisiä omaisuuseriä. [Lue lisää DeFista](/defi/)

<Divider />

### NFT ja DeFi {#nfts-and-defi}

NFT-maailma ja [hajautettu rahoitus (DeFi)](/defi/) hakevat synergiaa mielenkiintoisilla tavoilla.

#### NFT-vakuudelliset lainat {#nft-backed-loans}

On olemassa DeFi-sovelluksia, joiden avulla voit lainata rahaa vakuuden avulla. Esimerkiksi 10 ETH vakuudeksi voit lainata 5000 DAI ([vakaata kryptovaluuttaa](/stablecoins/)). Tämä takaa, että lainanantaja saa kryptonsa takaisin – jos lainanottaja ei maksa takaisin DAIta, vakuus lähetetään lainanantajalle. Kaikilla ei kuitenkaan ole tarpeeksi kryptoja käyttääkseen niitä vakuutena.

Hankkeet alkavat tutkia NFTn käyttöä vakuutena. Kuvittele ostavasi harvinainen CryptoPunk NFTn takaisin - niiden arvo voi nousta $ 1000 päivässä. Käyttämällä tätä vakuutena, voit saada lainan samoilla säännöillä. Jos et maksa lainaa takaisin DAIna, omistamasi CryptoPunk lähetetään lainanantajalle vastineena tai vakuutena takaisinmaksusta. Käytäntö voisi toimia minkä tahansa kanssa, jonka muutat NFT-rahakkeeksi.

Tämä ei ole ollenkaan vaikeaa Ethereumissa, koska molemmissa (NFT ja DeFi) on taustalla sama järjestelmäinfrasturktuuri.

#### Osittainen omistajuus {#fractional-ownership}

NFT-luojat voivat myös luoda osakkeita NFTlle. Sijoittajat ja fanit voivat hankkia osuuksia yhdestä NFTstä ilman, että heidän tarvitsee ostaa koko kohdetta. Tämä lisää mahdollisuuksia NFT-luojille ja keräilijöille.

- NFTn osuuksia voidaan kaupata vaihtomarkkinoilla [DEXt](/defi/#dex) kuten Uniswap, eikä vain [NFT-markkinoilla](/dapps?category=collectibles). Se merkitsee enemmän ostajia ja myyjiä.
- NFTn kokonaishinta voidaan määritellä sen osuuksien perusteella.
- Sinulla on enemmän mahdollisuuksia omistaa ja hyötyä kohteistä, joista välität. On vaikeampaa hinnoitella NFTsta luopuminen.

Tämä on vielä kokeellista, mutta voit oppia NFTn murto-osan omistamisesta seuraavilla vaihtotoreilla:

- [NIFTEX](https://landing.niftex.com/)
- [NFTX](https://gallery.nftx.org/)

Teoriassa tämä avaisi mahdollisuuden omistaa esimerkiksi osuus Picassoa. Sinusta tulisi osuudenomistaja Picasso NFTssa, jolloin sinulla on vaikutusvaltaa esimerkiksi tulonjakopäätöksiin. On todennäköistä että jonakin päivänä omistat murto-osan NFTsta ja hajautettu autonominen organisaatio (DAO) hallinnoi omaisuutta.

Ethereum myötävaikuttaa vahvasti näihin organisaatioihin, jotka antavat tuntemattomille vaikkapa globaaleille osuuksienomistajille mahdollisuuden koordinoida toimintaansa ilman, että heidän tarvitsee välttämättä luottaa muihin ihmisiin. Tämä johtuu siitä, että pienintäkään kolikkoa ei voida käyttää ilman ryhmän hyväksyntää.

Kuten mainittua, nämä ominaisuudet ovat kehittyviä. NFTt, DAOt ja muut rahakkeet ovat eri kehitysvaiheissa. Infrastruktuuri on jo olemassa ja toimii sujuvasti yhdessä, koska he puhuvat samaa kieltä: Ethereumia. Seuraa tilannetta.

[Lisää DAOsta](/dao/)

### Aitoustodistukset {#certificates}

Yritykset, jotka tarjoavat väärennettyjä yliopistotodistuksia kuuluvat miljardibisnekseen, jota NFTt voivat auttaa torjumaan. NFTt voivat olla turvallinen ja nopea tapa varmentaa henkilön tutkintotiedot.

[Etelä-Koreassa eräs yliopisto myöntää tutkintotodistuksia jo NFTna](https://forkast.news/headlines/south-korea-nfts-graduates-hoseo/), siinä toivossa, että NFTt parantavat hallinnollisten palvelujen saatavuutta ja estävät tutkintotodistusten väärentämisen. [Trinity Business School (TBS) Irlannissa suunnittelee NFT-tarjontaa vuodesta 2023 alkaen](https://trinitynews.ie/2022/04/business-school-to-offer-degree-nfts/).

<Divider />

### Tokenporttaus {#tokengating}

Tokenporttaus on tapa rajoittaa pääsyä johonkin ja NFTt ovat keinona avata pääsy. Käytön laajuus ja käyttötapa voivat vaihdella huomattavasti alustakohtaisesti, mutta suosittuja käyttötapauksia ovat yksityischatit ja e-commerce-tuotteet.

Alusta, joka tokenporttaa, pyytää sinua luomaan yhteyden lompakollasi, jotta voit osoittaa vaaditun NFTn omistuksen. Jos sinulla on vaadittu NFT, pääsy hyväksytään. Jos taas ei ole, jäät "portille". NFTt ovat ainutlaatuisuuden vuoksi hyvä toteutustapa – et voi saada haluamaasi valeomistajuudella.

Koska NFTt ovat Ethereumia, niitä voidaan käyttää tokenporttaukseen millä tahansa alustalla, joka ottaa NFTt käyttöön. Yksi omistamasi NFT voi siis avata pääsyn useisiin sisältöihin, yksityisiin chat-palveluihin ja eksklusiivisiin tuotteisiin eri sivustoilla ja sovelluksissa.

Jos NFTn luomisessa ja jakamisessa on kyse yhteisö-sukupolvesta tai yhteisö-digitalisoinnista, tokenporttaamisessa on kyse yhteisö-huolenpidosta. On nähtävissä, että NFTitä käytetään enemmänkin jäsenyyden tai lojaalisuuden merkkinä - mainio tapa jakaa myös sen mukanaan tuomat palkkiot.

#### Esimerkkejä:

- [Collab.land](https://collab.land/) tokenporttaa Discord chat-palvelimet tai Telegram-ryhmät
- [Unlock protocol](https://unlock-protocol.com/) on protokolla tokenporttausta varten
- [Shopify](https://help.shopify.com/en/manual/products/digital-service-product/nfts) on kasvava lista sovelluksia, joiden avulla kauppiaat voivat tokenportata tuotteita ja alennuksia.

<Divider />

## Ethereum ja NFTt (non-fungible-token) {#ethereum-and-nfts}

Ethereum mahdollistaa NFTien toiminnan useista hyvistä syistä:

- Transaktioiden historia ja rahakkeiden metatiedot ovat julkisesti todennettavissa - on helppo todistaa omistushistoria.
- Kun transaktio on vahvistettu, on melkein mahdotonta manipuloida tietoja omistuksen väärentämiseksi.
- Kaupankäynti NFTlla tapahtuu kahdenvälisesti, eikä siihen tarvita alustoja, jotka voivat ottaa huomattavia palkkioita korvauksena.
- Kaikki Ethereum tuotteet hyödyntävät samaa "backendiä". Toisin sanoen Ethereum-tuotteet ymmärtävät helposti toisiaan - NFTt ovat käytettävissä läpi tuotevalikoiman. Voit sujuvasti ostaa NFTn tuotteesta ja myydä sen toista NFTia vastaan. Sisällöntuottajana voit listata NFTt useista tuotteista samaan aikaan – jokaisella tuotteella on näin ajantasainen omistajuustieto.
- Ethereum ei koskaan "totaalisesti kaadu", joten rahakkeesi ovat myytävissä kaiken aikaan.

## NFTien ympäristövaikutukset {#environmental-impact-nfts}

NFTiden luonti ja siirtäminen ovat vain Ethereumin liiketoimia – NFTn lyöminen (minttaus), ostaminen, vaihtaminen tai kanssakäyminen NFTn kanssa ei suoraan kuluta energiaa. [The Mergen](/roadmap/merge) jälkeen Ethereumista on tullut matalaenerginen lohkoketju, mikä tarkoittaa, että sen ympäristövaikutukset ovat vähäisiä.

[Lisätietoa Ethereumin energiankulutuksesta](/energy-consumption/).

### Älä syytä NFT:itä {#nft-qualities}

Koko NFT-ekosysteemi toimii, koska Ethereum on hajautettu ja turvallinen.

Hajautuksen merkitys on siinä, että sinä ja muut voivat vahvistaa omistavansa jotakin. Kaikki tämä niin, ettei tarvitse luottaa kolmansiin osapuoliin tai myöntää heille oikeuksia. Hehän voivat määrätä omia sääntöjään halutessaan. Tämä tarkoittaa myös että NFTisi on käytettävissä monilla markkinoilla ja tuotekategorioissa.

Kukaan ei voi "copy-pastettaa" NFTsi tai varastaa sitä.

Nämä Ethereumin ominaisuudet tekevät uniikkien asioiden tai kohteiden digitaalisen omistamisen mahdolliseksi ja saat oikeudenmukaisen hinnan tuottamallesi sisällölle. Ethereum suojaa digitaalisia varantoja käyttämällä konseuskseen ['proof-of-stake -mekanismia'](/developers/docs/consensus-mechanisms/pos). Edellinen on vähähiilinen menetelmä sen määrittämiseksi, kuka voi lisätä lohkon tapahtumia ketjuun. Sitä pidetään varmempana kuin energiaintensiivistä vaihtoehtoa, ['proof-of-work -mekanismia'](/developers/docs/consensus-mechanisms/pow). NFTt liitettiin usein korkeaan energiankulutukseen, koska aiemmin Ethereum käytti varmistamiseen proof-of-work -mekanismia. Tämä ei enää pidä paikkaansa.

#### NFTn lyöminen {#minting-nfts}

Kun lyöt (mint) NFTn, tapahtuu muutamia asioita:

- NFT täytyy olla varmistettuna omaisuuseränä lohkoketjussa.
- NFTn omistajan tilin saldo pitää olla päivitetty niin, että omaisuuserä sisältyy siihen. Tämä mahdollistaa kaupankäynnin jatkossa tai omistajuuden vahvistamisen.
- Transaktiot, jotka vahvistavat yllä olevat vaiheet, lisätään lohkoon ja ikuistetaan ketjun osaksi.
- Lohko tulee vahvistaa kaikkien verkoston osallistujien toimesta "oikeaksi". Tämä yhteisymmärrys poistaa välikäsien tarpeen, koska verkosto on yhtä mieltä siitä, että NFT on olemassa ja kuuluu sinulle. Se sijaitsee ketjussa, josta kuka tahansa voi asian varmistaa. Tällä tavoin Ethereum auttaa NFT-luojia saavuttamaan ansainnan oikeudenmukaisuutta.

Lohkojen tuottajat ja varmentajat hoitavat kaikki nämä tehtävät. Ehdottajat lisäävät NFT-tapahtumasi lohkoketjuun ja lähettävät sen verkostolle. Varmentajat tarkastavat, että tapahtuma on validi ja lisäävät sen tietokantoihinsa. Kryptomaailma käyttää runsaasti kannustimia varmistamaan sen, että varmentajat toimivat eettisesti. Muuten kuka tahansa voisi väittää omistavansa NFTn, jonka juuri löit ja petollisesti siirtää sen omiin nimiinsä.

#### NFTn turvallisuus {#nft-security}

Ethereumin turvallisuus syntyy hajautetusta sijoittamisesta siihen. Järjestelmään on sisäänrakennettuna taloudellinen puolustus pahansuopia toimintoja vastaan, joten Ethereumia ei voi peukaloida. Tämä tekee NFTt mahdolliseksi. Kun NFT-tapahtumasi sisältävä lohko on valmis, hyökkääjälle maksaisi miljoonia ethereitä kyetä muuttamaan sitä. Ethereum-softat tunnistaisivat välittömästi epärehellisen NFTn muokkaus tai kaappausyrityksen ja vihamielistä toimijaa rangaistaisiin taloudellisesti sekä poistamalla hänet yhteisöstä.

Turvallisuushaasteet, jotka liittyvät NFTeihin, ovat monesti kalasteluyrityksiä, älysopimuksen haavoittuvuuksia tai käyttäjien virheitä (kuten yksityisavaimen paljastaminen). Lompakkojen suojaus on keskeistä NFTen omistajille.

<ButtonLink href="/security/">
  Lisää tietoturvasta ja suojauksesta
</ButtonLink>

## Rakennettu NFTien kanssa {#build-with-nfts}

Useimmat NFTt on rakennettu johdonmukaisesti [ERC-721](/developers/docs/standards/tokens/erc-721/)-standardilla. On kuitenkin myös muita standardeja, joihin saatat haluta tutustua. [ERC-1155](/developers/docs/standards/tokens/erc-1155/)-standardi mahdollistaa osittain korvattavissa olevat rahakkeet, jotka ovat hyödyllisiä esimerkiksi pelaamisessa. Viimeaikoina [EIP-2309](https://eips.ethereum.org/EIPS/eip-2309)-standardia on ehdotettu louhinnan huomattavaan tehostamiseen. Tämä standardi mahdollistaa niin monien rahakkeiden lyömistä (mint) kuin haluat yhdessä transaktiossa!

## Lisää luettavaa {#further-reading}

- [Crypto art data](https://cryptoart.io/data) – Richard Chen, päivitetään automaattisesti
- [OpenSea: The NFT Bible – OpenSea: NFT-Raamattu](https://opensea.io/blog/guides/non-fungible-tokens/) – _Devin Fizner, 10 tammikuu 2020_
- [A beginner's guide to NFTs – Aloittelijan opas NFT-maailmaan](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, January 2020_
- [Kaikki, mitä sinun tarvitsee tietää metaversesta](https://foundation.app/blog/enter-the-metaverse) – _Foundation team, foundation.app_
- ["CryptoArtists" eivät vahingoita planeettaa](https://medium.com/superrare/no-cryptoartists-arent-harming-the-planet-43182f72fc61)
- [Ethereumin energiankulutus](/energy-consumption/)
- [Ethereum NFT APIt](https://www.alchemy.com/list-of/nft-apis-on-ethereum) – _Alchemy_

<QuizWidget quizKey="nfts" />
