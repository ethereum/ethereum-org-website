---
title: Tasarım katkısı
description: Ethereum.org için tasarım katkısı
lang: tr
---

# Ethereum.org için tasarım katkısı {#design-contributions}

Tasarım, herhangi bir projenin kritik bir bileşenidir; zamanınızı ve tasarım yeteneklerinizi Ethereum.org'a ayırarak ziyaretçilerimiz için kullanıcı deneyimini iyileştirmeye yardımcı olabilirsiniz. Açık kaynaklı bir projeye katkıda bulunmak, size iş birliğine dayalı bir ortamda konuyla alakalı deneyim kazanma ve becerilerinizi geliştirme fırsatı sunar. Her biri eşsiz perspektif ve bilgilere sahip tasarımcılar, geliştiriciler ve topluluk üyeleri ile çalışma şansına sahip olacaksınız.

Sonuç olarak bu, tasarım becerilerinizi sergileyeceğiniz çeşit çeşit ve etkileyici bir portföy inşa etmenizin harika bir yoludur.

## Nasıl katkıda bulunulur?

### <Emoji text=":one:" size={1} /> &nbsp;Erken tasarım prototipleri hakkında geribildirim sağlayın {#design-critique}

Bazen ham fikirlerimizi test etme konusunda yardıma ihtiyaç duyuyoruz. Bu, herhangi bir teknik bilgi olmadan katkıda bulunmanın harika bir yoludur.

1. Tasarım ekibi, [Discord](https://discord.com/invite/ethereum-org) ve [GitHub](https://github.com/ethereum/ethereum-org-website/labels/design%20required%20%F0%9F%8E%A8) üzerinden bir örnek tasarım paylaşacaktır.
2. Tasarımların üzerinden yorumlar seçeneğiyle geribildirim vermeye yönlendirileceksiniz.
3. Sonuç, Github konusunda paylaşılacak ve ekip tarafından kapatılacaktır.

### <Emoji text=":two:" size={1} /> &nbsp;Anket araştırmasına katılın {#answer-surveys}

Web sitemiz hakkında geribildirim sağlayın:

1. Ethereum.org'u ziyaret edin ve sayfaları baştan sona okuyun.
2. Sağ alt köşede bulunan geribildirim aracına tıklayıp tasarım ve içerik ile ilgili soruları cevaplayın.
3. Serbest biçimdeki sorulara odaklanın.

### <Emoji text=":three:" size={1} /> &nbsp;Web sitesindeki tasarımla ilgili sorunları bulun ve bildirin {#report-design-issues}

Ethereum.org, birçok içeriğe ve özelliğe sahip, hızla büyüyen bir web sitesidir. Bazı kullanıcı arayüzleri, kolayca güncelliğini yitirebilir ya da geliştirilebilir. Böyle bir durumla karşılaşırsanız, dikkate almamız için lütfen bize bildirin.

1. Web sitesine gidin ve tasarımları dikkatle inceleyin.
2. Herhangi bir görsel sorun ya da kullanıcı deneyimi sorunu görürseniz, ekran görüntüsü ve notlar alın.
3. Bulduğunuz sorunları [hata raporu](https://github.com/ethereum/ethereum-org-website/issues/new/choose) ile bildirin.

### <Emoji text=":four:" size={1} /> &nbsp;Tasarım değişiklikleri önerin {#propose-design-changes}

Tasarım zorluklarının üstesinden gelme konusunda kendinizi rahat hissediyorsanız, GitHub konu panomuzu ziyaret edip [tasarımla ilgili sorunları](https://github.com/ethereum/ethereum-org-website/labels/design%20required%20%F0%9F%8E%A8) filtreleyin.

1. Web sitemizi inceleyin ve tasarımına dikkat edin ya da GitHub depomuza gidip ["Tasarım gerekli" etiketli](https://github.com/ethereum/ethereum-org-website/labels/design%20required%20%F0%9F%8E%A8) sorunları gözden geçirin.
2. Çözüm üzerine fikir üretin ve tasarlayın. (ideal olarak [tasarım sistemimizi](https://www.figma.com/community/file/1134414495420383395) kullanarak).
3. İlgili GitHub konusunda çözümü önerin ya da [yeni bir tane oluşturun.](https://github.com/ethereum/ethereum-org-website/issues/new?assignees=&labels=feature+%3Asparkles%3A&template=feature_request.yaml&title=Feature+request)
4. İncelemesi için tasarım ekibini bekleyin.

### <Emoji text=":five:" size={1} /> &nbsp;Tasarım Sistemini birlikte geliştirin {#Contribute-to-design-system}

Tasarım sistemimiz, ethereum.org'u tasarlamayı eğlenceli ve kolay hale getirir. Deneyimli bir tasarımcıysanız, web sitesi için birçok ana bileşen hazırlamamıza yardımcı olabilirsiniz.

1. GitHub'da [tasarım sistemi panosundan](https://github.com/ethereum/ethereum-org-website/labels/design%20system), üzerinde çalışmak üzere bir konu seçin ya da yeni bir tane oluşturun.
2. Seçtiğiniz konunun size atanmasını talep edin.
3. İstediğiniz bileşeni figma'da tasarlamaya başlayın.
4. Değerlendirmeye ya da rehberliğe ihtiyaç duyarsanız GitHub üzerinden tasarım ekibi ile paylaşın.
5. Tasarım ekibi inceleyecektir.
6. Tasarım ekibi, değişiklikleri ana dosyada toplayacak ve bu dosyayı topluluk ile paylaşacaktır.

### <Emoji text=":six:" size={1} /> &nbsp;Web sitesinde tasarımla ilgili içerik yazın {#write-design-articles}

Ethereum geliştirici topluluğu güçlü olsa da, tasarım topluluğu biraz daha geride kalmıştır. Eğer web3'e dair bilgi sahibi bir tasarımcıysanız, lütfen öğrenimlerinizi daha büyük bir toplulukla paylaşmayı düşünün, böylece birlikte büyür ve gelişebiliriz; katkıda bulunmak isterseniz [Ethereum için bir tasarım sayfamız](/developers/docs/design-and-ux/) bulunmaktadır. Ayrıca [listeleme politikalarımızı](/contributing/design/adding-design-resources) kontrol edebilirsiniz.

1. Ethereum.org'da ele alınması gereken tasarım konularını tasarlayın ve tasarımcılar için yararlı olabilecek konuları belirleyin.
2. GitHub depomuza gidin ve konu başlığı önererek [bir konu açın](https://github.com/ethereum/ethereum-org-website/issues/new) (henüz içeriği yazmayın).
3. Onaylaması için tasarım ekibini bekleyin.
4. Onaylandıktan sonra içeriği yazın.
5. İlgili GH konusunda sunun.

### <Emoji text=":seven:" size={1} /> &nbsp;Yeni illüstrasyonlar çizin {#prepare-illustrations}

Görselleştirmeler, soyut konuları özetlemenin en güçlü araçlarından biridir. Diyagramlar ve infografikler ekleyerek büyük bir potansiyel elde edilir. Sonuç olarak, bir görsel bin kelime söyleyebilir.

1. Web sitemize gidin ve yeni infografiklerin eklenebileceği sayfalara bakın.
2. İllüstrasyon tarzının [varlıklarımız](/assets/) ile uyumlu olduğundan emin olun.
3. GitHub depomuza gidin ve illüstrasyonu önererek [bir konu açın](https://github.com/ethereum/ethereum-org-website/issues/new).
4. Tasarım ekibi onu inceleyecektir.
5. Bir geliştiriciden yeni görseli uygulamasını istemek için yeni bir konu açarız.
