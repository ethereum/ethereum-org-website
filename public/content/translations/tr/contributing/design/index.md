---
title: "Tasarım katkısı"
description: "Ethereum.org için tasarım katkısı"
lang: tr
---

# ethereum.org'a tasarım katkıları {#design-contributions}

Tasarım, her projenin kritik bir parçasıdır. Siz de zamanınızı ve tasarım yeteneklerinizi ethereum.org'a ayırarak ziyaretçilerimizin kullanıcı deneyimini artırmamıza yardımcı olabilirsiniz. Açık kaynaklı bir projeye katkıda bulunmak, size iş birliğine dayalı bir ortamda konuyla alakalı deneyim kazanma ve becerilerinizi geliştirme fırsatı sunar. Her biri eşsiz perspektif ve bilgilere sahip tasarımcılar, geliştiriciler ve topluluk üyeleri ile çalışma şansına sahip olacaksınız.

Sonuç olarak bu, tasarım becerilerinizi sergileyeceğiniz çeşit çeşit ve etkileyici bir portföy inşa etmenizin harika bir yoludur.

## Nasıl katkıda bulunulur?

### <Emoji text=":one:" size={1} /> &nbsp;Erken tasarım prototipleri için geri bildirimde bulunun {#design-critique}

Bazen ham fikirlerimizi test etme konusunda yardıma ihtiyaç duyuyoruz. Bu, herhangi bir teknik bilgi olmadan katkıda bulunmanın harika bir yoludur.

1. Tasarım ekibi, [Discord](https://discord.com/invite/ethereum-org) ve [GitHub](https://github.com/ethereum/ethereum-org-website/labels/design%20required%20%F0%9F%8E%A8) üzerinden bir maket tasarımı paylaşacak.
2. Tasarımların üzerinden yorumlar seçeneğiyle geribildirim vermeye yönlendirileceksiniz.
3. Sonuç, Github konusunda paylaşılacak ve ekip tarafından kapatılacaktır.

### <Emoji text=":two:" size={1} /> &nbsp;Anket araştırmalarına katılın {#answer-surveys}

Web sitemiz hakkında geribildirim sağlayın:

1. Ethereum.org'u ziyaret edin ve sayfaları baştan sona okuyun.
2. Sağ alt köşede bulunan geribildirim aracına tıklayıp tasarım ve içerik ile ilgili soruları cevaplayın.
3. Serbest biçimdeki sorulara odaklanın.

### <Emoji text=":three:" size={1} /> &nbsp;Web sitesindeki tasarımla ilgili sorunları bulun ve bildirin {#report-design-issues}

ethereum.org, birçok özelliğe ve içeriğe sahip, hızla büyüyen bir web sitesidir. Bazı kullanıcı arayüzleri, kolayca güncelliğini yitirebilir ya da geliştirilebilir. Böyle bir durumla karşılaşırsanız, dikkate almamız için lütfen bize bildirin.

1. Web sitesine gidin ve tasarımları dikkatle inceleyin.
2. Herhangi bir görsel sorun ya da kullanıcı deneyimi sorunu görürseniz, ekran görüntüsü ve notlar alın.
3. Bulunan sorunları bir [hata raporu](https://github.com/ethereum/ethereum-org-website/issues/new/choose) kullanarak bildirin.

### <Emoji text=":four:" size={1} /> &nbsp;Tasarım değişiklikleri önerin {#propose-design-changes}

Tasarım zorluklarının üstesinden gelme konusunda kendinize güveniyorsanız, GitHub sorunlar panomuzu ziyaret edebilir ve [tasarımla ilgili sorunları](https://github.com/ethereum/ethereum-org-website/labels/design%20required%20%F0%9F%8E%A8) filtreleyebilirsiniz.

1. Web sitemizi inceleyin ve tasarımına dikkat edin ya da GitHub depomuza gidin ve [“Tasarım gerekli” etiketli](https://github.com/ethereum/ethereum-org-website/labels/design%20required%20%F0%9F%8E%A8) sorunları gözden geçirin.
2. Çözüm üzerine fikir üretin ve tasarlayın. (tercihen [tasarım sistemimizi](https://www.figma.com/community/file/1134414495420383395) kullanarak).
3. Çözümü ilgili GitHub sorununda önerin veya [yeni bir tane oluşturun.](https://github.com/ethereum/ethereum-org-website/issues/new?assignees=&labels=feature+%3Asparkles%3A&template=feature_request.yaml&title=Feature+request)
4. İncelemesi için tasarım ekibini bekleyin.

### <Emoji text=":five:" size={1} /> &nbsp;Tasarım Sistemini Birlikte Oluşturun {#Contribute-to-design-system}

Tasarım sistemimiz, ethereum.org'u tasarlamayı eğlenceli ve kolay hale getirir. Deneyimli bir tasarımcıysanız, web sitesi için birçok ana bileşen hazırlamamıza yardımcı olabilirsiniz.

1. GitHub'daki [tasarım sistemi panosundan](https://github.com/ethereum/ethereum-org-website/labels/design%20system) üzerinde çalışmak için bir sorun seçin veya yeni bir tane oluşturun.
2. Seçtiğiniz konunun size atanmasını talep edin.
3. Talep edilen bileşeni Figma'da tasarlamaya başlayın.
4. Değerlendirmeye ya da rehberliğe ihtiyaç duyarsanız GitHub üzerinden tasarım ekibi ile paylaşın.
5. Tasarım ekibi inceleyecektir.
6. Tasarım ekibi, değişiklikleri ana dosyada toplayacak ve dosyayı toplulukla paylaşacaktır.

### <Emoji text=":six:" size={1} /> &nbsp;Web sitesinde tasarımla ilgili içerik yazın {#write-design-articles}

Ethereum geliştirici topluluğu güçlü olsa da, tasarım topluluğu biraz daha geride kalmıştır. Web3 bilgisine sahip bir tasarımcıysanız, hep birlikte büyüyüp gelişebilmemiz için lütfen öğrendiklerinizi daha geniş toplulukla paylaşmayı düşünün; katkıda bulunabileceğiniz [Ethereum için tasarım üzerine bir sayfamız](/developers/docs/design-and-ux/) var. Ayrıca [listeleme politikalarımızı](/contributing/design/adding-design-resources) da inceleyebilirsiniz.

1. Ethereum.org'da ele alınması gereken tasarım konularını tasarlayın ve tasarımcılar için yararlı olabilecek konuları belirleyin.
2. GitHub depomuza gidin ve bir konu önermek için [bir sorun kaydı açın](https://github.com/ethereum/ethereum-org-website/issues/new) (henüz içeriği yazmayın).
3. Onaylaması için tasarım ekibini bekleyin.
4. Onaylandıktan sonra içeriği yazın.
5. İlgili GitHub sorununa yükleyin.

### <Emoji text=":seven:" size={1} /> &nbsp;Yeni illüstrasyonlar çizin {#prepare-illustrations}

Görselleştirmeler, soyut konuları özetlemenin en güçlü araçlarından biridir. Diyagramlar ve infografikler ekleyerek büyük bir potansiyel elde edilir. Sonuç olarak, bir görsel bin kelime söyleyebilir.

1. Web sitemize gidin ve yeni infografiklerin eklenebileceği sayfalara bakın.
2. İllüstrasyon stilinin [varlıklarımızla](/assets/) uyumlu olduğundan emin olun.
3. GitHub depomuza gidin ve illüstrasyonu öneren [bir sorun kaydı açın](https://github.com/ethereum/ethereum-org-website/issues/new).
4. Tasarım ekibi onu inceleyecektir.
5. Bir geliştiriciden yeni görseli uygulamasını istemek için yeni bir konu açarız.
