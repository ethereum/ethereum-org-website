---
title: Tasarım ilkeleri
lang: tr
description: Ethereum.org'un tasarım ve içerik kararlarının arkasındaki ilkeler
---

# Tasarım ilkelerimiz {#contributing-to-ethereumorg-}

<Emoji text=":wave:" size={1} /> Merhaba, ethereum.org'un tasarım ilkelerine hoş geldiniz. Bu, ethereum.org'u geliştirmek ve iyileştirmek için devam eden bir sürecin parçasıdır.

İlkelerimiz, sitenin görünümünü ve verdiği hissi ve sitedeki içeriği bilgilendirir.

[ethereum.org'a katkıda bulunmadan](/contributing/) önce bunları okumalısınız.

## Tasarım ilkelerimiz neler? Katkıda bulunma yolları {#ways-to-contribute}

Endişelenmeyin, oldukça basitler! **Tasarım ilkeleri**, bir şeyi tasarlarken (yani oluştururken, bakımını yaparken veya güncellerken) başvurduğumuz bir dizi yönergedir.

Ethereum.org bağlamında bu tasarım ilkeleri, web sitesinin dünya karşısında temsil etmesini ve dünyaya yansıtmasını istediğimiz şeyin temelidir. Hem ilham verici **hem de** işlevseldirler. Bu sadece web sitesinin nasıl _göründüğüyle_ değil, aynı zamanda nasıl _çalıştığıyla_ ve hatta birine nasıl _hissettirdiğiyle_ de ilgilidir. Renklerden sayfa düzenlerine ve web sitesinde Ethereum hakkında konuşma tarzımıza kadar her şey bu ilkelerden beslenmelidir.

## Uygulamadaki ilkeler {#how-decisions-about-the-site-are-made}

Bir örneğe bakalım. İlkelerden biri "Güvenilir"dir; bunun anlamı, site ziyaretçilerinin, tıpkı daha geniş Ethereum ekosistemi gibi, sitenin güvenilir olduğunu _hissetmelerini_ ve _bilmelerini_ istememizdir. Bu ilke dahilinde, siteyi güvenilir kılmak için atabileceğimiz eyleme geçirilebilir adımlar olduğuna inandığımız 3 işlevsel "alt ilkemiz" var:

- _"Güncel"_ yani içeriği güncel tutmak.
- _"Sosyal Kanıt"_ yani ekosistemin boyutunu, çeşitliliğini ve etkinliğini göstermek (bilirsiniz: Ethereum yükseltme ilerlemesi, DeFi, oyun, tüm hackathon'lar vb.)
- _"Tutarlı"_ yani sitenin tasarımında, yazının tonunda ve doğruluğunda tutarlılık.

Bu nedenle, tasarım kararları verirken veya metin yazarlığı kararları verirken “Güvenilir” ilkesine başvurabilir ve şunu sorabiliriz:

- _"Site güncel bilgileri yansıtıyor mu?"_
- _"Ekosistemin büyüklüğünü ve etkinliğini nasıl ve nerede gösteriyoruz?"_
- _"İncelediğim bir topluluk üyesinin önerdiği yeni katkılar, sitedeki mevcut tasarım ve yazıyla tutarlı mı?"_

## ethereum.org tasarım ilkeleri {#contributors}

### 1. İlham Verici {#1-inspirational}

Site, kullanıcılara Ethereum'un dünyayı nasıl değiştirebileceğini hayal etmeleri için ilham vermelidir. İnsanları Ethereum ekosisteminin araçlarını ve uygulamalarını keşfetmeye, onlarla oynamaya ve onları onarmaya motive etmelidir.

- **Radikal:** Site, Ethereum'un dünyayı anlamlı bir şekilde değiştirme konusundaki iddialı hedeflerini iletmelidir. Ethereum'un sadece yeni bir teknoloji yığını olmadığı açık olmalıdır: Bu, dönüşümsel bir teknolojidir.
- **Eğitimle güçlendirme:** Site, insanların Ethereum'un potansiyelini anlamaları, ekosistemdeki yerlerini bulmaları ve ona katılmak için kendilerini güçlü hissetmeleri için onları eğitmelidir.

Görsel Yön • İçerik

### 2. Evrensel {#2-universal}

Ethereum küresel, merkeziyetsiz bir projedir ve hedef kitlemiz bunu yansıtır. Site, herkes tarafından erişilebilir olmayı ve dünyanın birçok kültürüne duyarlı olmayı hedeflemelidir.

- **Erişilebilir:** Site, düşük bant genişliğine sahip bağlantıları olan kişiler de dâhil olmak üzere erişilebilirlik yönergelerini izlemelidir.
- **Anlaşılır:** Site basit ve net olmalıdır. Kopya, yanlış yorumlanabilecek veya çeviride kaybolabilecek bir dil kullanmamalıdır.
- **Ethereum çok yönlüdür:** Ethereum bir proje, bir kod tabanı, bir topluluk ve bir vizyondur. Ethereum, farklı insanlar için farklı nedenlerle değerlidir ve dahil olmanın birçok yolu vardır.

Yazı sistemleri • Renk kullanımı • Görsel Yön • İçerik

### 3. İyi Bir Hikaye {#3-a-good-story}

Web sitesii iyi bir hikâye gibi olmalıdır. Ziyaretçiler bir yolculuğa çıkmışlardır ve katkıda bulunduğunuz içerik, bunun bir parçasıdır. Katkılarınız net bir anlatıma uymalıdır: Başlangıç (tanıtım/giriş noktası), ortası (öğrenme ve içgörü kümesi) ve sonu (ilgili kaynaklara veya sonraki adımlara yönlendiren bağlantılar) olan bir anlatım.

- **Hiyerarşik**: Açık ve hiyerarşik olarak yapılandırılmış bir bilgi mimarisi, ethereum.org ziyaretçilerinin hedeflerine ulaşmaya çalışırken sitede "bir hikaye gibi" gezinmelerine yardımcı olur.
- **Bir Atlama Taşı:** Cevap arayan herkes için bir atlama taşıyız. Hâlihazırda var olan birçok kaynağı değiştirmek veya onların yerine geçmek istemiyoruz. Bir yanıt verir ve güvenilir sonraki adımları sağlarız.

Kullanıcı Serüvenleri • İçerik

### 4. Güvenilir {#4-credible}

İnsanlar Ethereum ekosistemine giriş yapmak istiyor olabilir veya bu konuda şüpheci olabilir. İletişim kurma şeklinizde bu sorumluluğu kabul edin. İki türden insanların da Ethereum ekosisteminden daha büyük bir güvenle ayrıldığından emin olun.

- **Güncel:** Her zaman güncel.
- **Sosyal Kanıt:** Ekosistemin büyüklüğünü, çeşitliliğini ve etkinliğini gösterin.
- **Tutarlı:** Tasarım ve içerikteki tutarlılık, güvenilirliği ifade eder.

Görsel Yön • İçerik

### 5. İşbirlikçi Geliştirme {#5-collaborative-improvement}

Web sitesi, tıpkı ekosistemin bütünü gibi birçok katkıda bulunan insanın ürünüdür.

- **Açık:** Ekosistem genelindeki kaynak kodunun, süreçlerin ve projelerin şeffaflığını kutlayın.
- **Genişletilebilir:** Modülerlik, yaptığımız her şeyin arkasındaki temel odak noktasıdır ve bu nedenle katkılar da modüler olmalıdır. Sitenin temel tasarımı, bileşen kodu ve uygulaması, gelecekte kolayca genişletilebilmesini sağlamalıdır.
- **Deneysel:** Sürekli olarak deniyor, test ediyor ve yineliyoruz.
- **İşbirlikçi:** Bu proje hepimizi bir araya getiriyor.
- **Sürdürülebilir:** Topluluk tarafından uzun vadeli bakım için altyapı oluşturma

Tasarım ilkelerimizi [sitemizde](/), iş başında görebilirsiniz.

## Geri bildirimde bulunun {#give-feedback}

**Bu belge hakkındaki geri bildiriminizi paylaşın!** Önerdiğimiz ilkelerden biri, web sitesinin birçok katılımcının ürünü olmasını istediğimiz anlamına gelen "**İşbirlikçi Geliştirme**"dir. Bu ilkenin ruhuna uygun olarak, bu tasarım ilkelerini Ethereum topluluğuyla paylaşmak istiyoruz.

Bu ilkeler ethereum.org web sitesine odaklanmış olsa da, birçoğunun genel olarak Ethereum ekosisteminin değerlerini temsil ettiğini umuyoruz. Bazılarını kendi projenize dahil etmek bile isteyebilirsiniz!

[Discord sunucumuzda](https://discord.gg/ethereum-org) veya [bir konu oluşturarak](https://github.com/ethereum/ethereum-org-website/issues/new?assignees=&labels=Type%3A+Feature&template=feature_request.yaml&title=) düşüncelerinizi bize bildirin.
