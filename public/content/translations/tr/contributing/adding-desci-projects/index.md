---
title: Merkeziyetsiz Bilim projeleri ekleme
description: ethereum.org'daki Merkeziyetsiz Bilim sayfasına proje bağlantıları eklerken kullandığımız politika
lang: tr
---

# Proje ekleme {#adding-projects}

Çeşitli projeler sunduğumuzdan ve Merkeziyetsiz Bilim manzarasının anlık görüntüsünü verdiğimizden emin olmak istiyoruz.

Herkes, ethereum.org'daki Merkeziyetsiz Bilim sayfasındaki listeye proje önermek konusunda özgürdür. Aynı şekilde, bir projenin artık alakalı olmadığını ya da artık uygunluk kriterlerimizi karşılamadığını fark eden herkes, o projeyi kaldırmamızı önermekte özgürdür.

## Karar çerçevesi {#the-decision-framework}

### Dahil edilme kriterleri: olmazsa olmazlar {#the-must-haves}

- **Açık kaynak kodu/verisi** - Kodun ve verinin açıklığı Merkeziyetsiz Bilim'in temel bir ilkesidir, bu nedenle Merkeziyetsiz Bilim projeleri kapalı kaynaklı olmamalıdır. Kod temeli erişilebilir ve tercihen "çekme talebine" açık olmalıdır.
- **Merkeziyetsiz Bilim projeleri kanıtlanabilir şekilde merkeziyetsiz olmalıdır** - Bu, bir DAO tarafından yönetilmeyi veya saklamasız cüzdanlar da dahil olmak üzere merkeziyetsiz bir teknoloji yığını ile inşa edilmeyi içerebilir. Muhtemelen Ethereum'da denetlenebilir akıllı sözleşmeleri içerir.
- **Dürüst ve doğru listeleme bilgileri** - Projelerden önerilen herhangi bir listelemenin dürüst ve doğru bilgilerle gelmesi beklenir. Ürününüzü, örneğin "açık kaynaklı" değilken öyleymiş gibi duyurarak listeleme bilgilerini tahrif eden ürünler kaldırılacaktır.
- **Bilime erişimi genişletmeye yönelik kanıtlanabilir taahhüt** - Bir Merkeziyetsiz Bilim projesi, bilime katılımı sadece token/NFT sahiplerine değil, genel halka nasıl genişlettiğini ifade edebilmelidir.
- **Küresel olarak erişilebilir** - Projeniz, belirli kişilerin hizmetinize erişmesini engelleyen coğrafi sınırlamalara veya KYC gereksinimlerine sahip değildir.
- **Bilgilendirici web sitesi ve dokümantasyon** - Proje web sitesini ziyaret edenlerin projenin gerçekte ne yaptığını, bilim altyapısının merkeziyetsizleştirilmesine nasıl katkıda bulunduğunu ve nasıl katılabileceklerini anlamaları önemlidir.
- **Proje, Ethereum ekosisteminin bir parçası olmalıdır** - ethereum.org olarak, DeSci hareketinin temel katmanı için Ethereum'un (ve Katman 2'lerinin) uygun olduğuna inanıyoruz.
- **Proje yeterince oturmuş olmalıdır** - Projenin, hizmetlerine birkaç aydır erişebilen gerçek kullanıcıları olmalıdır.

### Olması istenen özellikler

- **Birden fazla dilde mevcut olma** - Projeniz, dünyanın dört bir yanındaki kullanıcıların erişebilmesi için birden çok dile çevrilmiştir.
- **Eğitici kaynaklar** - Ürününüz, kullanıcılara yardımcı olmak ve onları eğitmek için iyi tasarlanmış bir başlangıç deneyimine sahip olmalıdır. Alternatif olarak, makaleler veya videolar gibi nasıl yapılır içeriğinin kanıtına da sahip olabilir.
- **Üçüncü taraf denetimleri** - Ürününüz, güvenilir bir üçüncü taraf tarafından güvenlik açıklarına karşı profesyonelce denetlenmiş olmalıdır.
- **İrtibat kişisi** - Proje için bir irtibat kişisinin (bu bir DAO veya topluluk temsilcisi olabilir) bulunması, değişiklikler yapıldığında doğru bilgi almamıza büyük ölçüde yardımcı olacaktır. Bu, geleceğe ait bilgileri toplarken ethereum.org'u güncelleme sürecini yönetilebilir halde tutacaktır.

## Bakım {#maintenance}

Ethereum'un akıcı yapısında olduğu gibi, ekipler ve ürünler gelir ve gider; yenilikler her gün gerçekleşir, bu nedenle şu amaçlarla içeriğimizin rutin kontrollerini gerçekleştireceğiz:

- Listelenen tüm projelerin kriterlerimizi hâlâ karşıladığından emin olmak
- Şu anda listelenenlerden daha fazla kriterlerimizi karşılayan önerilen ürünler olmadığını doğrulamak

ethereum.org'un bakımı açık kaynak topluluğu tarafından yapılmaktadır ve güncel tutulması için topluluğa güveniyoruz. Listelenmiş projelerde güncellenmesi gereken herhangi bir bilgi olduğunu fark ettiyseniz, lütfen GitHub depomuzda bir sorun ya da çekme isteği açın.

## Kullanım koşulları {#terms-of-use}

Lütfen [kullanım koşullarımıza](/terms-of-use/) da göz atın. Ethereum.org'daki bilgiler, yalnızca genel bilgi amaçlı verilmektedir.
