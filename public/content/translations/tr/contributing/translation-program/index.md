---
title: Çeviri Programı
lang: tr
description: Ethererum.org Çeviri Programı hakkında bilgi
---

# Çeviri Programı {#translation-program}

Çeviri Programı, web sitesini dünya çapında İngilizce bilmeyen milyarlarca kişi için daha erişilebilir hâle getirmek için ethereum.org'u farklı dillere çevirmeyi amaçlayan ortak bir çabadır.

![](./enterprise-eth.png)

## Çevirmemize yardım edin {#help-us-translate}

Ethereum.org Çeviri Programı açıktır ve herkes katkı verebilir!

1. Crowdin hesabınıza giriş yapmalı veya Crowdin'e kaydolmalısınız.
2. Katkıda bulunmak istediğiniz dili seçin.
3. Başlamadan önce lütfen, Crowdin'in nasıl kullanılacağını öğrenmek için [Nasıl çevrilir](/contributing/translation-program/how-to-translate/) rehberini ve en iyi uygulamalar ile ipuçları için [Çeviri Stili Rehberini](/contributing/translation-program/translators-guide/) inceleyin.
4. Makine çevirileri onaylanmayacaktır.
5. Tüm çeviriler siteye eklenmeden önce incelenir, dolayısıyla çevirilerinizi sitede görebilmek için biraz beklemeniz gerekebilir.

_Çeviriler konusunda iş birliği yapmak, sorular sormak, geribildirim ve fikir paylaşmak veya bir tercüme grubuna katılmak için [ethereum.org Discord](/discord/)'una katılın._

<ButtonLink href="https://crowdin.com/project/ethereum-org/">
  Çeviriye başlayın
</ButtonLink>

## Çeviri Programı hakkında {#about-us}

Ethereum topluluğu, küresel ve kapsayıcı olmayı hedefliyor ancak içeriğinin çoğu yalnızca İngilizce konuşanlara hitap ediyor ve dünyada İngilizce konuşmayan 6 milyar insanı dışarıda bırakıyor. Ethereum.org'un dünya çapındaki topluluk için Ethereum'a giriş portalı görevi görmesi için İngilizce konuşmayan kişilere ana dillerinde Ethereum içeriği sağlamanın çok önemli olduğuna inanıyoruz.

Ethereum.org Çeviri Programı, ethereum.org ve diğer Ethereum içeriğini mümkün olduğunca çok dile çevirerek Ethereum'u herkes için erişilebilir hâle getirmeyi amaçlıyor.

Ethereum.org Çeviri Programının [misyon ve vizyonu](/contributing/translation-program/mission-and-vision) hakkında daha fazla bilgi edinin.

### Şimdiye kadarki ilerleme durumumuz {#our-progress}

- [**6.000'in üzerinde** çevirmen](/contributing/translation-program/contributors/)
- **62** sitenin yayında olduğu dil sayısı
- [**3 milyon** 2023'de çevrilen kelime sayısı](/contributing/translation-program/acknowledgements/)

<TranslationChartImage />

### Onaylar {#acknowledgements}

Ethereum.org, binlerce topluluk üyesi tarafından çevrilmektedir ve bu kişiler, Çeviri Programının anahtar parçalarıdır. Çevirmenlerimize onları takdir ettiğimizi göstermek ve kariyer yollarında desteklemek isteriz. Çevirmenlerimizi takdir etme yöntemlerimizden bazıları:

#### Sertifika {#certificate}

Çeviri Programına katkıda bulunduysanız ve çevirdiğiniz kelimelerden en az 5000 tanesi onaylandıysa ethereum.org çevirmen sertifikasına hak kazanırsınız. [Sertifikalar hakkında daha fazla bilgi](/contributing/translation-program/acknowledgements/#certificate)

#### OAT'ler {#oats}

Çeviri Programı'na katkıda bulunanlar, 2024 yılında çevirdikleri kelime sayısına göre farklı sayıda OAT (zincir üstünde başarı jetonu) almaya hak kazanacaktır. OAT'ler, ethereum.org Çeviri Programı'na katkınızı kanıtlayan NFT'lerdir. [OAT'ler hakkında daha fazla bilgi](/contributing/translation-program/acknowledgements/#oats)

#### Çevirmenlere teşekkür {#translator-acknowledgements}

En iyi çevirmenlerimize [lider tablosu](/contributing/translation-program/acknowledgements/) ve [Çeviri Programına katkıda bulunanlar tam listesi](/contributing/translation-program/contributors/) aracılığıyla açık teşekkür.

#### Ödüller {#rewards}

Geçmişte, en aktif şekilde katkıda bulunanları, özel ethereum.org ürünlerinin yanı sıra [Devcon](https://devcon.org/en/) ve [Devconnect](https://devconnect.org/) gibi Ethereum konferanslarının biletleriyle geriye dönük ödüllendirdik.

Katkıda bulunan kişileri ödüllendirmek için sürekli yeni ve yaratıcı yollar arıyoruz; bizi izlemeye devam edin!

### Kılavuzlar ve kaynaklar {#guides-and-resources}

Çeviri Programına katkıda bulunuyor ya da programda yer almayı düşünüyorsanız aşağıdaki çeviri rehberlerini gözden geçirmelisiniz:

- [Çeviri Stili Rehberi](/contributing/translation-program/translators-guide/) _– ethereum.org çevirmenleri için talimatlar ve ipuçları_
- [Çeviri SSS'leri](/contributing/translation-program/faq/) _– ethereum.org Çeviri Programı hakkında sıkça sorulan sorular ve yanıtları_
- [Crowdin çevrimiçi düzenleyici rehberi](https://support.crowdin.com/online-editor/) _– Crowdin çevrimiçi düzenleyicisini ve Crowdin'in bazı gelişmiş özelliklerini kullanmaya yönelik ayrıntılı bir rehber_
- [İçerik grupları](/contributing/translation-program/content-buckets/) _– ethereum.org'un her içerik grubunda bulunan sayfalar_

Diğer kullanışlı çeviri araçları, çevirmen toplulukları ve Çeviri Programı blog gönderileri için lütfen [Kaynaklar sayfasını](/contributing/translation-program/resources/) ziyaret edin.

## İletişime geçin {#get-in-touch}

Sormak istediğiniz bir şey mi var? Ekibimizle ve diğer çevirmenlerle iş birliği yapmak mı istiyorsunuz? Lütfen [ethereum.org Discord sunucumuzun](https://discord.gg/ethereum-org) #translations kanalına yazın

Ayrıca bize translations@ethereum.org adresinden de ulaşabilirsiniz

## Kendi çeviri programınızı başlatma {#starting-a-translation-program}

Ethereum içeriğini mümkün olduğunca çok dile çevirme ve eğitim içeriğini herkesin kullanımına sunma konusunda kararlıyız. Çevirilere odaklanmaya paralel olarak, diğer Ethereum projelerinin kendi çeviri çabalarını düzenlemelerine, yönetmelerine ve geliştirmelerine yardımcı olmak istiyoruz.

Bu nedenle, ethereum.org'u çevirme sürecinde edindiğimiz bazı ipuçlarını ve en iyi uygulamaları içeren bir [Çeviri Programı Kural Kitabı](/contributing/translation-program/playbook/) oluşturduk.

Daha fazla iş birliği yapmak veya çeviri kaynaklarımızdan bazılarını kullanmak ister misiniz? Kural kitabı hakkında herhangi bir geribildiriminiz var mı? Translations@ethereum.org adresi üzerinden bizimle iletişime geçmenizi isteriz.
