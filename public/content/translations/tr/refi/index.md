---
title: Rejeneratif Finans (ReFi)
description: ReFi'ye ve mevcut kullanım durumlarına genel bakış.
lang: tr
template: use-cases
emoji: ":recycle:"
sidebarDepth: 2
image: /images/future_transparent.png
alt: ""
summaryPoint1: Yenileyici ilkeler üzerine inşa edilmiş alternatif bir ekonomik sistem
summaryPoint2: İklim değişikliği gibi küresel düzeydeki koordinasyon krizlerini çözmek için Ethereum'dan yararlanma girişimi
summaryPoint3: Doğrulanmış karbon kredileri gibi ekolojik fayda varlıklarını büyük ölçüde ölçeklendirmek için bir araç
---

## ReFi nedir? {#what-is-refi}

**Yenileyici finans (ReFi)**, sömürücü veya çıkarcı olmaktan ziyade yenileyici ekonomiler yaratmayı amaçlayan, [blok zincirleri](/glossary/#blockchain) üzerine inşa edilmiş bir dizi araç ve fikirdir. Sonunda, çıkarıcı sistemler mevcut olan kaynakları tüketir ve çökerler; rejeneratif sistemler olmadan eksiktir. ReFi, parasal değer yaratmanın, gezegenimiz ve topluluklarımızdan sürdürülemez şekilde kaynak çıkarılmasından ayrıştırılması gerektiği varsayımı ile işler.

Bunun yerine, ReFi rejeneratif döngüler oluşturarak çevresel, toplumsal veya sosyal sorunları çözmeyi amaçlar. Bu sistemler, aynı anda ekosistemlere ve topluluklara yarar sağlamanın yanı sıra katılımcılar için değer yaratır.

ReFi'nin temellerinden birisi, Capital Institute'tan John Fullerton tarafından öncülük edilen rejeneratif ekonomi konseptidir. Sistemik sağlığın temelini oluşturan [birbiriyle bağlantılı sekiz ilke](https://capitalinstitute.org/8-principles-regenerative-economy/) önerdi:

![Birbiriyle bağlantılı sekiz ilke](refi-regenerative-economy-diagram.png)

ReFi projeleri, bozulmuş ekosistemleri onarmak gibi yenileyici davranışları teşvik etmek ve iklim değişikliği ve biyoçeşitlilik kaybı gibi küresel konularda büyük ölçekli iş birliğini kolaylaştırmak için [akıllı sözleşmeleri](/glossary/#smart-contract) ve [merkeziyetsiz finans (DeFi)](/glossary/#defi) uygulamalarını kullanarak bu ilkeleri hayata geçirir.

ReFi, aynı zamanda Ethereum'u bilimsel bilgiyi finanse etmek, oluşturmak, gözden geçirmek, kredilendirmek, depolamak ve yaymak için bir platform olarak kullanan [merkeziyetsiz bilim (DeSci)](/desci/) hareketiyle de örtüşmektedir. DeSci araçları ağaç dikmek, okyanustan plastik temizlemek veya bozulmuş bir ekosistemi yenilemek gibi rejeneratif aktiviteleri uygulamak ve gözlemlemek için doğrulanabilir standartlar ve pratikler geliştirme amaçlı kullanışlı olabilir.

<YouTube id="La52dDzBt2k" />

## Karbon kredilerinin tokenleştirilmesi {#tokenization-of-carbon-credits}

**[Gönüllü karbon piyasası (VCM)](https://climatefocus.com/so-what-voluntary-carbon-market-exactly/)**, devam eden emisyonları azaltarak veya atmosferden halihazırda salınmış olan sera gazlarını temizleyerek, karbon emisyonları üzerinde doğrulanmış olumlu bir etki yaratan projeleri finanse etmek için bir mekanizmadır. Bu projeler doğrulandıktan sonra iklim hareketini destekleyen kişiler veya organizasyonlara satabilecekleri "karbon kredisi" isimli bir varlık elde ederler.

VCM'ye ek olarak, belirli bir yargı alanı (ör. ülke veya bölge) içinde yasalar veya yönetmelikler aracılığıyla bir karbon fiyatı belirlemeyi amaçlayan ve dağıtılacak izinlerin arzını kontrol eden, hükûmetin zorunlu kıldığı birkaç karbon piyasası ('uyum piyasaları') da vardır. Uyum piyasaları, kendi yetki alanlarındaki kirleticileri emisyonları azaltmaya teşvik eder, ancak hali hazırda yayılmış sera gazlarını yok etme imkânları yoktur.

VCM, geçmiş on yıllardaki gelişimine rağmen birtakım sorunlarla boğuşmaya devam ediyor:

1. Yüksek oranda parçalanmış likidite
2. Şeffaf olmayan işlem mekanizmaları
3. Yüksek ücretler
4. Çok düşük ticaret hızı
5. Ölçeklenebilirlik eksikliği

VCM'nin yeni blok zinciri tabanlı **dijital karbon piyasasına (DCM)** geçişi, karbon kredilerini doğrulamak, takas etmek ve kullanmak için mevcut teknolojiyi yükseltmek adına bir fırsat olabilir. Blokzincirler herkese açık şekilde doğrulanabilir veriler, geniş bir kullanıcı aralığı ve daha çok likidite sağlar.

ReFi projeleri geleneksel piyasaların sorunlarını hafifletmek için blokzincir teknolojilerinden faydalanır:

- **Likidite, herkes tarafından serbestçe alım satımı yapılabilen az sayıda likidite havuzunda yoğunlaşmıştır**. Tekil kişiler gibi büyük organizasyonlar da bu havuzları elle alıcı/satıcı arayışı, katılım ücreti veya ön kayıt olmadan kullanabilir.
- **Tüm işlemler herkese açık blok zincirlerde kayıtlıdır**. Her bir karbon kredisinin takas aktivitesi sebebiyle takip ettiği yolun DCM'de var olduktan sonra sonsuza kadar izi sürülebilir.
- **İşlem hızı neredeyse anlıktır**. Klasik piyasalar aracılığıyla büyük miktarda karbon kredisini güvenli hale getirmek günler veya haftalar alabilir, ancak DCM ile bu birkaç saniye içerisinde gerçekleştirilebilir.
- **Alım satım faaliyetleri, yüksek ücretler talep eden aracılar olmadan gerçekleşir**. Dijital karbon kredileri, geleneksel kredilere kıyasla önemli ölçüde maliyet düşüşünü temsil eder.
- **DCM ölçeklenebilirdir** ve hem bireylerin hem de çok uluslu şirketlerin taleplerini karşılayabilir.

### DCM'nin Temel Bileşenleri {#key-components-dcm}

DCM'nin mevcut görünümünü dört ana bileşen oluşturur:

1. [Verra](https://verra.org/project/vcs-program/registry-system/) ve [Gold Standard](https://www.goldstandard.org/) gibi kayıt kuruluşları, karbon kredisi oluşturan projelerin güvenilir olmasını sağlar. Ayrıca bunlar, dijital karbon kredilerinin oluşturulduğu ve transfer edildiği veya kullanıldığı (emekli edildiği) veritabanlarını yönetir.

Blokzincirler üzerine inşa edilen ve bu sektördeki yerleşik yapıları değiştirmeye çalışan yeni bir yenilikçi proje dalgası mevcuttur.

2. Karbon köprüler, diğer adıyla tokenlaştırıcılar, geleneksel kayıt defterlerinden DCM'ye karbon kredisi temsil veya transfer etmek için teknoloji sunarlar. Önemli örnekler arasında [Toucan Protocol](https://toucan.earth/), [C3](https://c3.app/) ve [Moss.Earth](https://moss.earth/) bulunmaktadır.
3. Entegre servisler son kullanıcılara bir kredinin çevresel faydasını alma ve dünyadaki iklim hareketine desteğini paylaşma için karbon iptali ve/veya kaldırma kredileri sunarlar.

[Klima Infinity](https://www.klimadao.finance/infinity) ve [Senken](https://senken.io/) gibi bazıları, Verra gibi yerleşik standartlar kapsamında üçüncü taraflarca geliştirilen çok çeşitli projeler sunarken; [Nori](https://nori.com/) gibi diğerleri ise yalnızca kendi karbon kredisi standartları altında geliştirilen, kendilerinin yayınladığı ve kendilerine ait özel bir pazar yeri bulunan belirli projeler sunar.

4. Karbon piyasasının tüm tedarik zinciri etkisinin ve verimliliğinin ölçeklendirilmesini kolaylaştıran temeldeki raylar ve altyapı. [KlimaDAO](http://klimadao.finance/), likiditeyi bir kamu malı olarak sağlar (herkesin şeffaf bir fiyattan karbon kredisi alıp satmasına olanak tanır), ödüllerle karbon piyasalarının işlem hacmini ve kredilerin emekliye ayrılmasını teşvik eder ve çok çeşitli tokenleştirilmiş karbon kredileri hakkında verilere erişmek, bunları edinmek ve emekliye ayırmak için kullanıcı dostu, birlikte çalışabilir araçlar sunar.

## Karbon Piyasalarının Ötesinde ReFi {#refi-beyond}

Şu anda genel olarak karbon piyasalarına ve özel olarak alan içinde VCM'den DCM'ye dönüşüm konusuna güçlü bir vurgu yapılsa da, "ReFi" terimi sadece karbonla sınırlı değildir. Karbon kredilerinin dışında başka çevresel varlıklar geliştirilebilir ve jetonlaştırılabilir; bu, gelecekteki ekonomik sistemlerin temel katmanları içerisinde diğer olumsuz dışsallıkların da fiyatlandırılabileceği anlamına gelir. Ayrıca, bu ekonomik modelin yenileyici yönü, [Gitcoin](https://gitcoin.co/) gibi karesel fonlama platformları aracılığıyla kamu mallarının fonlanması gibi diğer alanlara da uygulanabilir. Açık katılım ve kaynakların eşit dağıtımı fikri üzerinde inşa edilmiş organizasyonlar, herkesin açık kaynak yazılım projelerine olduğu gibi eğitimsel, çevresel ve topluluk odaklı projelere para aktarmasını mümkün kılar ve teşvik eder.

Sermayenin yönünü çıkarımcı pratiklerden rejeneratif bir akışa çevirerek sosyal, çevresel veya toplumsal faydalar sağlayan ve geleneksel finansta finansman almayı başaramayan projeler ve şirketler ayağa kalkabilir ve topluma yönelik pozitif dışsallıkları çok daha hızlı ve kolay şekilde oluşturabilir. Bu finansman modeline geçiş yapmak, farklı demografik özelliklere sahip insanların pasif gözlemciler olmaktan çıkıp aktif katılımcılar haline gelebildiği çok daha kapsayıcı ekonomik sistemlerin de kapısını açar. ReFi, insanoğlunun ve gezegenimizdeki tüm canlıların karşılaştığı varoluşsal güçlüklere karşı hareketi koordine etmek için bir mekanizma ve önümüzdeki yüzyıllar için daha kapsayıcı ve sürdürülebilir geleceği sağlayan yeni bir ekonomik paradigmanın temel katmanı olan bir Ethereum vizyonu sunar.

## ReFi hakkında ek okuma

- [Karbon para birimlerine ve ekonomideki yerlerine üst düzey bir bakış](https://www.klimadao.finance/resources/the-vision-of-a-carbon-currency)
- [The Ministry for the Future, iklim değişikliğiyle mücadelede karbon destekli bir para biriminin rolünü tasvir eden bir roman](https://en.wikipedia.org/wiki/The_Ministry_for_the_Future)
- [Gönüllü Karbon Piyasalarını Ölçeklendirme Görev Gücü tarafından hazırlanan ayrıntılı bir rapor](https://www.iif.com/Portals/1/Files/TSVCM_Report.pdf)
- [Kevin Owocki ve Evan Miyazono'nun ReFi hakkındaki CoinMarketCap Sözlük girdisi](https://coinmarketcap.com/academy/glossary/regenerative-finance-refi)
