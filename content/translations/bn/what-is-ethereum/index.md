---
title: ইথেরিয়াম কী?
description: ইথেরিয়ামে সম্পূর্ণ নতুন ব্যবহারকারীদের জন্য নির্দেশিকা, সংস্থান ও টুল।
lang: bn
---

# ইথেরিয়াম কী? {#what-is-ethereum}

আপনি কি ইথেরিয়াম এ নতুন? তাহলে আপনি সঠিক জায়গায় এসেছেন। বৃহত্তর চিত্র দিয়ে শুরু করা যাক।

**ইথেরিয়াম ইন্টারনেটের একটি নতুন যুগের ভিত্তি:**

- এমন একটি ইন্টারনেট যেখানে অর্থ এবং অর্থ প্রদানের ব্যবস্থা রয়েছে।
- এমন একটি ইন্টারনেট ব্যবস্থা যেখানে ব্যবহারকারীরা তাদের ডেটার মালিক হতে পারেন এবং আপনার অ্যাপগুলি আপনার ওপরে গুপ্তচরবৃত্তি করে না এবং আপনার তথ্য চুরি করে না।
- এমন একটি ইন্টারনেট ব্যবস্থা যেখানে প্রত্যেকেরই একটি মুক্ত আর্থিক ব্যবস্থায় প্রবেশাধিকার আছে।
- কোনও সংস্থা বা ব্যক্তি দ্বারা নিয়ন্ত্রিত নয় এমন নিরপেক্ষ, উন্মুক্ত অ্যাক্সেস অবকাঠামোতে নির্মিত একটি ইন্টারনেট।

**2015 সালে চালু ইথেরিয়াম হ'ল বিশ্বের শীর্ষস্থানীয় প্রোগ্রামেবল ব্লকচেইন।**

**অন্যান্য ব্লকচেইনের মতো, ইথেরিয়ামেরও ইথার (ইটিএইচ) নামে একটি নেটিভ ক্রিপ্টোকারেন্সি আছে।** ইটিএইচ হ'ল ডিজিটাল মানি। আপনি যদি [বিটকয়েন](http://bitcoin.org/)-এর কথা শুনে থাকেন তবে ইথেরিয়াম এর অনেকগুলি একই রকম বৈশিষ্ট্য আছে। এটি সম্পূর্ণ ডিজিটাল এবং তাৎক্ষণিকভাবে বিশ্বের যে কোনও জায়গায় যে কাউকে পাঠানো যেতে পারে। ইটিএইচ এর সরবরাহ কোনও সরকার বা সংস্থার দ্বারা নিয়ন্ত্রিত হয় না - এটি বিকেন্দ্রীভূত, এবং এটি দুর্লভ। বিশ্বব্যাপী লোকেরা ইটিএইচ ব্যবহার করে অর্থপ্রদান করে, মূল্যের ভান্ডার বা জামানত হিসাবে।

**তবে অন্যান্য ব্লকচেইনগুলির বিপরীতে, ইথেরিয়াম আরও অনেক কিছু করতে পারে।** ইথেরিয়াম প্রোগ্রামেবল, যার অর্থ হল ডেভেলপাররা [ নতুন ধরণের অ্যাপ্লিকেশন তৈরি করতে](/dapps/) এটিকে ব্যবহার করতে পারেন।

এই বিকেন্দ্রীভূত অ্যাপ্লিকেশনগুলি (বা "ড্যাপস") ক্রিপ্টোকারেন্সি এবং ব্লকচেইন প্রযুক্তির সুবিধা অর্জন করে। এগুলো বিশ্বাসযোগ্য হতে পারে, অর্থাৎ এগুলোকে একবার ইথেরিয়ামে "আপলোড করা" হয়ে গেলে, এগুলো সবসময় প্রোগ্রামড হিসেবে চলতে থাকবে। নতুন ধরণের আর্থিক অ্যাপ্লিকেশন তৈরি করার জন্য এগুলো ডিজিটাল সম্পদকে নিয়ন্ত্রণ করতে পারে। এগুলিকে বিকেন্দ্রীভূত করা যেতে পারে, যার অর্থ হল কোনও একক সত্তা বা ব্যক্তি এগুলিকে নিয়ন্ত্রণ করে না।

**এই মুহূর্তে, সারা বিশ্বের হাজার হাজার ডেভেলপার ইথেরিয়ামে অ্যাপ্লিকেশন তৈরি করছে এবং নতুন ধরণের অ্যাপ্লিকেশন আবিষ্কার করছে, যার মধ্যে অনেকগুলি আপনি আজ ব্যবহার করতে পারেন:**

- **[ক্রিপ্টোকারেন্সি ওয়ালেট](/wallets/)** যা আপনাকে ইটিএইচ বা অন্যান্য সম্পদের সাথে সস্তা ও তাৎক্ষণিক অর্থ প্রদান করতে দেয়।
- **ফাইনান্সিয়াল (আর্থিক) অ্যাপ্লিকেশন** যা আপনাকে আপনার ডিজিটাল সম্পদ ধার করতে, ধার দিতে বা বিনিয়োগ করতে দেয়।
- **বিকেন্দ্রীভূত বাজার (ডিসেন্ট্রালাইজেড মার্কেট)**, যা আপনাকে ডিজিটাল সম্পদ নিয়ে ব্যবসা করতে দেয়, এমনকি বাস্তব বিশ্বের ঘটনাবলী সম্পর্কে "পূর্বাভাস" নিয়েও ব্যবসা করতে দেয়।
- **গেমস** যেখানে আপনি গেমের অভ্যন্তরীণ সম্পদের মালিক হতে পারবেন এবং সত্যিকারের অর্থ উপার্জনও করতে পারেন।
- **এবং আরও,** আরও অনেক কিছু।

**ইথেরিয়াম কমিউনিটি বিশ্বের বৃহত্তম এবং সবচেয়ে সক্রিয় ব্লকচেইন কমিউনিটি।** এখানে আছে মূল প্রোটোকল ডেভেলপার, ক্রিপ্টোইকোনমিক গবেষক, সাইফারপাঙ্কস, মাইনিং সংস্থা, ইটিএইচ হোল্ডার, অ্যাপ ডেভেলপার, সাধারণ ব্যবহারকারী, নৈরাজ্যবাদী, ফরচুন 500 কোম্পানি এবং এখনও অবধি, **আপনি**।

**ইথেরিয়াম নিয়ন্ত্রণ করে এমন কোনও কোম্পানি বা কেন্দ্রীয় সংস্থা নেই।** মূল প্রোটোকল থেকে গ্রাহক অ্যাপ্লিকেশন পর্যন্ত সমস্ত কিছুতে কাজ করে এমন কন্ট্রিবিউটরদের বৈচিত্র্যময় বৈশ্বিক কমিউনিটি সময়ের সাথে সাথে ইথেরিয়ামের রক্ষণাবেক্ষণ ও মান উন্নয়ন করে চলেছে। ইথেরিয়ামের বাকি অংশের মতোই, একদল মানুষ একসাথে কাজ করে এই ওয়েবসাইট তৈরি করেছে এবং তৈরি করেই চলছে।

**ইথেরিয়ামে স্বাগতম।**

**এর পরের পদক্ষেপ নিয়ে চিন্তিত?**

- ইথেরিয়াম ব্যবহার শুরু করতে চান? [ethereum.org/dapps](/dapps/)
- ইথেরিয়াম এবং এর প্রযুক্তি সম্পর্কে আরও জানতে আগ্রহী? [ethereum.org/learn](/learn/)
- আপনি কি ইথেরিয়াম তৈরিতে আগ্রহী একজন ডেভেলপার? [ethereum.org/developers](/developers/)

**ইথেরিয়াম সম্পর্কে আরও শিক্ষানবিস রিসোর্স সন্ধান করছেন?**

[ভিতালিক বুতেরিনের সাথে বিকেন্দ্রীভূত সবকিছু](https://youtu.be/WSN5BaCzsbo)

<YouTube id="WSN5BaCzsbo" />

[ব্লকচেইনের সামনের পথ ব্যাখ্যা করছেন বেন হরোয়িটজ](https://www.youtube.com/watch?v=l9jvKWKmRfs&feature=youtu.be)

<YouTube id="l9jvKWKmRfs" />

[টেকক্রাঞ্চ কর্তৃক ইথেরিয়াম-এর ব্লকচেইন](https://www.youtube.com/watch?v=WfULutvxvzY)

<YouTube id="WfULutvxvzY" />
