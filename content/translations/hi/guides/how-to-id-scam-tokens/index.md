---
title: घोटाले वाले टोकन को कैसे पहचानें
description: घोटाले वाले टोकन को समझना, वे खुद को वैध कैसे दिखाते है, उन्हें अनदेखा कैसे करें।
lang: hi
---

# घोटाले वाले टोकन को कैसे पहचानें {#identify-scam-tokens}

एथेरियम के लिए सबसे आम उपयोगों में से एक समूह के लिए एक व्यापार योग्य टोकन बनाना है, एक अर्थ में उनकी अपनी मुद्रा। यह टोकन आमतौर पर एक मानक, [ERC-20](/developers/docs/standards/tokens/erc-20/) का पालन करते है। हालांकि, जहां कही पर भी ऐसे इस्तेमाल के मामले होते है जो मूल्य रखते है, वहा पर अपराधी भी होते है जो अपने लिए उस मूल्य को चुराने की कोशिश करते है।

ऐसे दो तरीके है जिनसे वे आपको धोखा दे सकते हैं:

- **घोटाले वाले टोकन बेचकर**, जो हो सकता है की वो वैध दिखाई दे जिन टोकन को आप खरीदना चाहते है, पर वो घोटालेबाजों के द्वारा जारी किए जाते है और उनकी कुछ कीमत नही होती है।
- **खराब लेनदेन को साइन करने के लिए आपको बरगलाया जाए**, आमतौर आपको उनके खुद के यूज़र इंटरफेस पर भेजकर किया जाता है। वे आपको अपने अनुबंधों में आपके ERC-20 टोकन पर छूट देने और संवेदनशील जानकारी को उजागर करने के लिए बाध्य करने का प्रयास कर सकते हैं, जो उन्हें आपकी संपत्तियों, आदि तक पहुंच प्रदान करती है। ये यूज़र इंटरफेस ईमानदार वेबसाइट के लगभग पूरे क्लोन हो, लेकिन छिपी हुई तरकीबों के साथ।

यह दर्शाने के लिए की घोटाले वाले टोकन क्या होते है, और उनकी पहचान कैसे करते है, हम एक उदाहरण को देखते हैं: [`wARB`](https://etherscan.io/token/0xb047c8032b99841713b8e3872f06cf32beb27b82)। यह टोकन वैध [`ARB`](https://etherscan.io/address/0xb50721bcf8d664c30412cfbc6cf7a15145234ad1) टोकन के समान दिखने का प्रयास करता है।

<ExpandableCard
title="ARB क्या है?"
contentPreview=''>

आर्बिट्रम वह संगठन है जो <a href="/developers/docs/scaling/optimistic-rollups/">ऑप्टिमिस्टिक रोल अप</a> का निर्माण और प्रबंधन करता है। शुरुआत में, Arbitrum एक फॉर-प्रॉफिट कंपनी के रूप में संगठित हुआ था, पर बाद में विकेंद्रीकरण के लिए कदम बढ़ाए। उस प्रक्रिया का हिस्सा होने से, उन्होंने एक व्यापार योग्य <a href="/dao/#token-based-membership">गवर्नेंस टोकन</a> जारी किया।

</ExpandableCard>

<ExpandableCard
title="स्कैम टोकन को wARB क्यों कहा जाता है?"
contentPreview=''>

इथेरियम में एक परंपरा है की जब कोई संपत्ति ERC-20 अनुसार नही है तो हम उससे "रैप्ड" संस्करण निर्मित करते है साथ ही उनका नाम "w" से शुरू होता है। उदाहरण के लिए, हमारे पास bitcoin के लिए wBTC और <a href="https://cointelegraph.com/news/what-is-wrapped-ethereum-weth-and-how-does-it-work">इथर के लिए wETH</a> है।

एक ERC-20 टोकन का रैप्ड संस्करण निर्मित करने का कोई मतलब नहीं है जो कि पहले से इथेरियम पर है, लेकिन घोटालेबाज़ अंदरुनी वास्तविकता के बजाय वैधता के दिखावे पर भरोसा करते है।

</ExpandableCard>

## स्कैम टोकन कैसे काम करते है? {#how-do-scam-tokens-work}

इथेरियम का सम्पूर्ण उद्देश्य विकेंद्रीकरण करना है। इसका मतलब यह है कि कोई केंद्रीय प्राधिकरण नही है जो आपकी संपत्ति जब्त कर सके या आपको स्मार्ट अनुबंध को तैनात करने से रोक सकें। लेकिन इसका अर्थ यह भी है की घोटालेबाज़ भी अपनी इच्छानुसार कोई भी स्मार्ट अनुबंध तैनात कर सकते है।

<ExpandableCard
title="स्मार्ट अनुबंध क्या हैं?"
contentPreview=''>

<a href="/developers/docs/smart-contracts/">स्मार्ट अनुबंध</a> वह प्रोग्राम है जो इथेरियम ब्लॉकचेन के ऊपर चलते है। उदाहरण के लिए, प्रत्येक ERC-20 टोकन, एक स्मार्ट अनुबंध की तरह लागू किए जाते है।

</ExpandableCard>

विशेष रूप से, Arbitrum एक अनुबंध तैनात करता है जो `ARB` चिन्ह का इस्तेमाल करता है। लेकिन ये दूसरे लोगों को भी अनुबंधों को तैनात करने से नही रोकता है जो की बिल्कुल समान चिन्ह या अन्य समान का इस्तेमाल करते है। जो कोई भी अनुबंध लिखता है वह निर्धारित करता है की अनुबंध क्या करेगा।

## वैध दिखाना {#appearing-legitimate}

स्कैम टोकन बनाने वाले कई तरकिबे करते है ताकि वैध दिखाई पड़े।

- **वैध नाम और चिन्ह**। जैसा की पहले उल्लिखित किया, ERC-20 अनुबंध के पास अन्य ERC-20 से समान नाम और चिन्ह हो सकता है। आप सुरक्षा के लिए उन क्षेत्रों पर निर्भर नहीं कर सकते।

- **वैध स्वामी**। स्कैम टोकन अक्सर काफी मात्रा में शेष राशि को उन पतों पर एयरड्रॉप करते हैं जिनसे वास्तविक टोकन के वैध होल्डर होने की उम्मीद की जा सकती है।

  उदाहरण के लिए, आइए `wARB` को दोबारा देखें। [लगभग 16% टोकन](https://etherscan.io/token/0xb047c8032b99841713b8e3872f06cf32beb27b82?a=0x1c8db745abe3c8162119b9ef2c13864cd1fdd72f) एक ऐसे पते पर रखे गए हैं जिसका सार्वजनिक टैग [Arbitrum फाउंडेशन: डिप्लॉयर है](https://etherscan.io/address/0x1c8db745abe3c8162119b9ef2c13864cd1fdd72f)। यह कोई नकली पता _नहीं_ है, यह वास्तव में वह पता है जिससे [इथेरियम मेननेट पर असली ARB अनुबंध तैनात किया गया है](https://etherscan.io/tx/0x242b50ab4fe9896cb0439cfe6e2321d23feede7eeceb31aa2dbb46fc06ed2670)।

  क्योंकि किसी पते का ERC-20 संतुलन ERC-20 अनुबंध के स्टोरेज का हिस्सा है, इसे अनुबंध द्वारा निर्दिष्ट किया जा सकता है कि अनुबंध डेवलपर जो चाहे उसका संतुलन वह हो। किसी अनुबंध के लिए स्थानांतरण पर रोक लगाना भी संभव है ताकि वैध यूज़र उन घोटाले वाले टोकन से छुटकारा न पा सकें।

- **वैध स्थानान्तरण**। _वैध मालिक स्कैन टोकन को दूसरों तक स्थानांतरित करने में भुगतान नही करते है, तो अगर वहां पर स्थानांतरण होंगे तो वह वैध होने चाहिए, है ना?_ **गलत**। `स्थानांतरण` के इवेंट्स ERC-20 द्वारा उत्पादन किया जाता है। घोटालेबाज़ भी आसानी से ऐसे अनुबंध को इस तरह से लिख सकता है की वह उन क्रियाओं को उत्पन्न करें।

## धोखेबाज वेबसाइटें {#websites}

घोटालेबाज भी बहुत ठोस विश्वासकारी वेबसाइट का उत्पादन कर सकते है, कभी कभी तो प्रमाणिक साइट के सटीक क्लोन एक जैसे UI के साथ, लेकिन सूक्ष्म तरकीबों के साथ में। उदाहरण ऐसे बाहरी लिंक हो सकते है जो वैध दिखाई दे असल में यूज़र को एक बाहरी स्कैम साइट पर भेजते है, गलत निर्देश जो यूज़र को उसकी चाबियों का उद्घाटन करने या हमलावर के पते पर धन भेजने में मार्गदर्शन करते है।

इसे टालने का सबसे अच्छा अभ्यास है की आप जिस साइट पर जाते है उसके लिए URL की जांच सावधानी से करें, और ज्ञात साइट के पते अपने बुकमार्क में सहेज कर रखे। तब, आप अपने बुकमार्क के माध्यम से असली साइट में प्रवेश कर सकते है किसी गलती से वर्तनी त्रुटि किए बिना या बाहरी लिंक पर भरोसा किए बगैर।

## आप खुद की रक्षा कैसे कर सकते है? {#protect-yourself}

1. **अपने अनुबंध पते की जांच करें**। वैध टोकन वैध संगठनों से आते है, और आप अनुबंध पते संगठन की वेबसाइट पर देख सकते है। उदाहरण के लिए, [`ARB` के लिए वैध पते आप यहां देख सकते हो](https://docs.arbitrum.foundation/deployment-addresses#token)।

2. **असली टोकन में लिक्विडिटी होती है**। एक दूसरा विकल्प है की [Uniswap](https://uniswap.org/) पर लिक्विडिटी पूल का आकार देंखे, सबसे आम टोकन स्वैपिंग प्रोटोकॉल में से एक है। यह प्रोटोकॉल लिक्विडिटी पूल का इस्तेमाल से काम करता है, जिसमें निवेशक ट्रेडिंग फीस से वापस आने की उम्मीद में उनके टोकन जमा करते है।

आमतौर पर स्कैम टोकन के पास बहुत छोटे से लिक्विडिटी पूल होते है, अगर कोई होगा तो, क्योंकि घोटालेबाज़ असली संपत्ति को जोखिम में नहीं डालना चाहते। उदाहरण के लिए, `ARB`/`ETH` Uniswap पूल लगभग 10 लाख डॉलर रखते हैं ([कीमत की ताज़ा जानकारी के यह देंखे](https://info.uniswap.org/#/pools/0x755e5a186f0469583bd2e80d1216e02ab88ec6ca)) और छोटी रकम की खरीदी या बिक्री से कीमत में कोई बदलाव नहीं होने वाला है:

![एक वैध टोकन खरीदना](./uniswap-real.png)

लेकिन जब आप `wARB` स्कैम टोकन खरीदने की कोशिश करते है, एक छोटी सी खरीदारी भी कीमत को 90% से ज्यादा बदल देगी:

![एक घोटाले वाला टोकन खरीदना](./uniswap-scam.png)

यह एक दूसरा सबूत का टुकड़ा है जो हमें दर्शाता है की `wARB` के वैध टोकन होने की संभावना नही है।

3. **इथरस्कैन में देखो**। पहले से ही ढेर सारे स्कैम टोकन की पहचान कर ली गई है और समुदाय द्वारा उनकी रिपोर्ट भी हो चुकी है। ऐसे टोकन को [इथरस्कैन में चिन्हित](https://info.etherscan.com/etherscan-token-reputation/) किए जाते है। पहले से ही ढेर सारे स्कैम टोकन की पहचान कर ली गई है और समुदाय द्वारा उनकी रिपोर्ट भी हो चुकी है। ऐसे टोकन को इथरस्कैन में चिन्हित किए जाते है। जबकि इथरस्कैन कोई सच का आधिकारिक स्त्रोत नही है (ये विकेंद्रीकृत नेटवर्क का स्वभाव है की वहा पर वैधता के लिए कोई आधिकारिक स्त्रोत नही होता है), टोकन जिनकी इथरस्केन द्वारा घोटाले के रूप में पहचान हुई है, तो उनकी स्कैम होने की संभावना होती है।

   ![इथरस्कैन में घोटाले वाला टोकन](./etherscan-scam.png)

## निष्कर्ष {#conclusion}

जब तक दुनिया में मूल्य रहेगा तब तक दुनिया में घोटालेबाज़ रहेंगे जो इस मूल्य को अपने लिए चुराने का प्रयास करते रहेंगे, और विकेन्द्रीकृत दुनिया में आपके सिवाए आपकी रक्षा करने वाला कोई नहीं है। उम्मीद है की, आपको यह बातें याद रहेंगी जिनसे आप स्कैम से वैध टोकन बताने में मददगार होंगी:

- स्कैम टोकन वैध टोकन का प्रतिरूपण करते है, वे एक ही नाम, चिन्ह इत्यादि का इस्तेमाल कर सकते है।
- स्कैम टोकन समान अनुबंध पते का इस्तेमाल _नहीं_ करते।
- वैध टोकन पते का सबसे अच्छा स्त्रोत वह संगठन है जिसका टोकन है।
- यह विफल होने पर आप लोकप्रिय, विश्वासकारी एप्लीकेशन जैसे कि [Uniswap](https://app.uniswap.org/#/swap) और [इथरस्कैन](https://etherscan.io/) का इस्तेमाल कर सकते है।
