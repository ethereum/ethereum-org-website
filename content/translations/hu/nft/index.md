---
title: Nem helyettesíthető tokenek (NFT-k)
description: Az NFT-k áttekintése az Ethereum hálózaton
lang: hu
template: use-cases
emoji: ":frame_with_picture:"
sidebarDepth: 2
image: /images/infrastructure_transparent.png
alt: Egy Eth logó, amely hologram segítségével jelenik meg.
summaryPoint1: Egy módszer arra, hogy egyedi dolgokat Ethereum alapú javakként jelenítsünk meg.
summaryPoint2: Az NFT-k minden korábbinál nagyobb hatalmat adnak a tartalomgyártók kezébe.
summaryPoint3: Az Ethereum blokklánc okosszerződései által működtetve.
---

## Mik azok a nem helyettesíthető tokenek (NFT)? {#what-are-nfts}

Az NFT-k olyan tokenek, amelyek **egyedileg egyediek**. Minden egyes NFT más jellemzőkkel bír (nem helyettesíthető) és bizonyítottan véges. Ez eltér az olyan tokenektől, mint például az [ETH](/glossary/#ether) vagy más Ethereum alapú tokenek, például az USDC, ahol minden token azonos és ugyanazokkal a tulajdonságokkal rendelkezik („cserélhető”). Nem számít, hogy az ember pénztárcájában konkrétan amelyik bankjegy (vagy ETH) található, mert mindegyik azonos és ugyanolyan értékű. Az azonban _valóban_ számít, hogy Ön melyik NFT-t birtokolja, mert egyedi jellemzőik megkülönböztetik azokat egymástól (nem helyettesíthető).

Az NFT-k egyedisége révén akár műtárgyak, gyűjthető tárgyak vagy ingatlanok is tokenné alakíthatók. Ekkor egy adott egyedi NFT egy specifikus, egyedi, valós vagy digitális tárgyat képvisel. Egy eszköz tulajdonjoga nyilvánosan ellenőrizhető az Ethereum [blokkláncán](/glossary/#blockchain).

<YouTube id="Xdkkux6OxfM" />

## Az eszközök internete {#internet-of-assets}

Az NFT-k és az Ethereum megoldást jelent néhány, napjainkban az interneten jelen lévő problémára. Ahogy minden egyre digitálisabbá válik, egyre inkább szükség van a fizikai tárgyak bizonyos tulajdonságainak replikálására, mint például a ritkaság, az egyediség és a tulajdonjog bizonyítása úgy, hogy azt nem egy központi szervezet irányítja. Az NFT-kkel például bárki birtokolhat egy mp3-formátumú zeneszámot egyszerre minden Ethereum-alapú alkalmazásban, és nincs hozzákötve egy adott vállalat zenei alkalmazásához, mint amilyen a Spotify vagy az Apple Music. Ön birtokolhat egy közösségi média fogantyút, amelyet eladhat vagy cserélhet, de **nem veheti el önkényesen** egy platformszolgáltató.

Így néz ki az NFT-k internete ahhoz az internethez képest, amelyet a többségünk minden nap használ...

### Összehasonlítás {#nft-comparison}

| Az NFT-k internete                                                                                                                                                                             | Az internet ma                                                                                                                                                                           |
| ---------------------------------------------------------------------------------------------------------------------------------------------------------------------------------------------- | ---------------------------------------------------------------------------------------------------------------------------------------------------------------------------------------- |
| **Ön birtokolja eszközeit!** Csak Ön adhatja el vagy cserélheti el azokat.                                                                                                                     | **Ön kikölcsönöz egy eszközt** valamely szervezettől, és azt el is vehetik Öntől.                                                                                                        |
| Az NFT-k **digitálisan egyediek**, nincs két egyforma NFT.                                                                                                                                     | **A másolat gyakran nem különböztethető meg** az eredetitől.                                                                                                                             |
| Az NFT tulajdonjogát a blokklánc tárolja, hogy bárki **nyilvánosan ellenőrizhesse**.                                                                                                           | A digitális tételek tulajdonjogi nyilvántartásához való hozzáférést **intézmények ellenőrzik** – azaz szót kell fogadnia.                                                                |
| Az NFT-k [okosszerződések](/glossary/#smart-contract) az Ethereumon. Ez azt jelenti, hogy **így könnyen fel lehet azokat használni más okosszerződésekben**  és alkalmazásokban az Ethereumon! | A digitális cikkekkel foglalkozó cégek általában **saját „falazott kerti” infrastruktúrát igényelnek**.                                                                                  |
| A tartalom **alkotói bárhol eladhatják munkáikat**, és hozzáférhetnek a globális piachoz.                                                                                                      | Az alkotók csak annak a felületnek a hálózatára és disztribúciójára támaszkodhatnak, amelyet használnak. Ezekre gyakran használati feltételek és **földrajzi korlátozások** vonatkoznak. |
| Az NFT alkotói **megtarthatják a tulajdonjogot** saját munkáik felett, és a jogdíjakat közvetlenül az NFT-szerződésbe írhatják be.                                                             | A platformok, például a zenei **streaming szolgáltatások, megtartják az értékesítésből származó nyereség nagy részét**.                                                                  |

## Mire használják az NFT-ket? {#nft-use-cases}

Az NFT-ket számtalan esetben használják, ilyen például:

- egy eseményen való részvétel igazolása
- egy elvégzett képzés bizonyítványa
- a játékokban birtokolható dolgok
- digitális művészet
- valós tárgyak tokenizálása
- online személyazonosság bizonyítása
- hozzáférés bizonyos tartalmakhoz
- jegyek
- decentralizált internetes domainnevek
- biztosíték a [decentralizált finanszírozásban](/glossary/#defi)

Tegyük fel, hogy Ön egy művész, aki szeretné NFT-ként megosztani az alkotását, anélkül hogy elveszítené az ellenőrzést felette és közvetítőkre áldozná a profitját. Létrehozhat egy új szerződést, amelyben megadja az NFT-k számát, jellemzőiket, és hozzákapcsolja az adott műalkotást. Művészként **beprogramozhatja az intelligens szerződésbe a fizetendő jogdíjakat** (pl. az eladási ár 5%-át utalja át a szerződés tulajdonosának minden alkalommal, amikor NFT-t utalnak át). Azt is mindig bizonyíthatja, hogy Ön hozta létre az NFT-ket, mert Ön a [pénztárca](/glossary/#wallet) tulajdonosa, amely a szerződést telepítette. Vásárlói könnyen igazolhatják, hogy egy **hiteles NFT-vel** rendelkeznek az Ön gyűjteményéből, mert pénztárcájuk [címe](/glossary/#address) az intelligens szerződésben szereplő tokenhez van társítva. Az egész Ethereum-ökoszisztémában használhatják az NFT-t, teljes bizonyossággal az eredetiségét illetően.

<InfoBanner shouldSpaceBetween emoji=":eyes:" mt="8">
  <div>Fedezzen fel, vásároljon vagy készítsen saját NFT-műalkotásokat/gyűjthető tárgyakat...</div>
  <ButtonLink href="/dapps/?category=collectibles#explore">
    Fedezzen fel NFT-műalkotásokat
  </ButtonLink>
</InfoBanner>

Vagy vegyünk például egy sporteseményre szóló jegyet. Ahogy egy **egy esemény szervezője kiválaszthatja, hogy hány jegyet adjon el**, az NFT létrehozója eldöntheti, hogy hány replika létezik. Néha ezek pontos másolatok, mint például 5000 darab nem helyre szóló belépőjegy. Néha több olyan jegyet is kiállítanak, amelyek nagyon hasonlóak, de mindegyik kissé különbözik, mint például kijelölt ülőhelyekre szóló jegyek. Ezeket vehetik és adhatják egymás között (peer-to-peer módon) anélkül, hogy fizetni kellene a jegyárusoknak, a vevő pedig a szerződés címét ellenőrizve mindig meggyőződhet a jegyek eredetiségéről.

Az ethereum.org webhelyen az **NFT-k segítségével demonstrálják, hogy az emberek érdemben hozzájárultak** a Github-tárhelyünkhöz (programozták a webhelyet, írtak vagy módosítottak egy cikket...), lefordították tartalmainkat vagy részt vettek közösségi felhívásainkon, és még saját NFT domain nevünk is van. Ha hozzájárul az ethereum.org oldalhoz, igényelhet [POAP](/glossary/#poap) NFT-t. Bizonyos kriptotalálkozók POAP-ot (részvételt tanúsító protokollt) használnak jegy gyanánt. [Tudjon meg többet a hozzájárulásról](/contributing/#poap).

![ethereum.org POAP](./poap.png)

Ez a weboldal egy alternatív, NFT-k által működtetett domainnévvel is rendelkezik: **ethereum.eth**. Az `.org` címünket központilag egy domainnévrendszer (DNS) szolgáltató kezeli, míg az ethereum`.eth` cím az Ethereum Name Service (ENS) szolgáltatáson keresztül van regisztrálva az Ethereumra. Ezt a mi tulajdonunkban van, és mi kezeljük. [Tekintse meg az ENS-adatainkat](https://app.ens.domains/name/ethereum.eth)

[Bővebben az ENS-ről](https://app.ens.domains)

<Divider />

## Hogyan működnek az NFT-k? {#how-nfts-work}

Az NFT-k, ahogy az Ethereum blokklánc többi digitális eszköze, egy speciális, Ethereum-alapú számítógépes program révén keletkeznek, amelyet okosszerződésnek neveznek. Ezek a szerződések bizonyos szabályokat követnek, például az [ERC-721](/glossary/#erc-721) vagy az [ERC-1155](/glossary/#erc-1155) szabványt, amelyek meghatározzák, hogy a szerződés mire képes.

Az NFT-okosszerződésekkel számos fontos dolog végrehajtható:

- **NFT-k létrehozása:** Új NFT-ket lehet alkotni.
- **Tulajdonjog meghatározása:** Követi, hogy amely NFT-nek ki a birtokosa azáltal, hogy azokat meghatározott Ethereum-címekhez köti.
- **Minden NFT-hez azonosítót rendel:** Az NFT-k egy egyedi számmal is el vannak látva. Emellett általában más információkat (metaadatokat) is hozzákapcsolnak az NFT-khez, amellyel feltárják, hogy mit is képviselnek.

Amikor valaki létrehoz vagy „mintel” egy NFT-t, akkor gyakorlatilag arra kéri az okosszerződést, hogy adjon neki tulajdonjogot egy bizonyos NFT felett. Ez az információ biztos módon és nyilvánosan van tárolva a blokkláncon.

Ezenkívül a szerződés létrehozója más szabályokat is megadhat. Meghatározhatja, hogy egy adott NFT-ből mennyit lehet létrehozni vagy megadhatja, hogy amikor az NFT tulajdonost vált, akkor egy kis összegű jogdíj járjon neki.

### Az NFT-k biztonsága {#nft-security}

Az Ethereum biztonsága a [tét igazolásából](/glossary/#pos) származik. A rendszert úgy tervezték, hogy gazdaságilag visszatartson a rosszindulatú cselekedetektől, így az Ethereum hamisíthatatlan. Ennek köszönhetően létezhetnek az NFT-k. Miután az NFT-tranzakciót tartalmazó [blokk](/glossary/#block) [végleges lesz](/glossary/#finality), a támadónak több millió ETH-jába kerülne annak megváltoztatása. Bárki, aki Ethereum-szoftvert futtat, azonnal képes lenne észlelni az NFT tisztességtelen manipulálását, és a csalárd szereplőt gazdaságilag megbüntetnék és kizárnák.

Az NFT-kkel kapcsolatos biztonsági problémák leggyakrabban adathalász csalásokhoz, az okosszerződések sebezhetőségéhez vagy felhasználói hibákhoz (például a privát kulcsok véletlen felfedéséhez) kapcsolódnak, így a megfelelő tárcabiztonság kritikus fontosságú az NFT-tulajdonosok számára.

<ButtonLink href="/security/">
  Bővebben a biztonságról
</ButtonLink>

## További olvasnivaló {#further-reading}

- [Útmutató az NFT-kről kezdőknek](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, 2020. január _
- [EtherscanNFT trekker](https://etherscan.io/nft-top-contracts)
- [ERC-721 tokenszabvány](/developers/docs/standards/tokens/erc-721/)
- [ERC-1155 tokenszabvány](/developers/docs/standards/tokens/erc-1155/)
- [Népszerű NFT-applikációk és -eszközök](https://www.ethereum-ecosystem.com/blockchains/ethereum/nfts)

## Egyéb források {#other-resources}

- [NFTScan](https://nftscan.com/)

<Divider />

<QuizWidget quizKey="nfts" />
