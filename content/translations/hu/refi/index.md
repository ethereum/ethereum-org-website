---
title: Regeneratív pénzügyek (ReFi)
description: A regeneratív pénzügyek (ReFi) áttekintése és jelenlegi használata.
lang: hu
template: use-cases
emoji: ":recycle:"
sidebarDepth: 2
image: /images/future_transparent.png
alt: ""
summaryPoint1: Egy alternatív gazdasági rendszer, mely regeneratív elvekre épül
summaryPoint2: Az Ethereum kiaknázása a globális koordinációs krízisek megoldására, mint amilyen a klímaváltozás is
summaryPoint3: Az ökológiailag hasznos eszközök drasztikus skálázási lehetősége, mint amilyen az igazolt karbonkredit is
---

## Mik azok a regeneratív pénzügyek (ReFi)? {#what-is-refi}

**A regeneratív pénzügyek (ReFi)** olyan [blokkláncra](/glossary/#blockchain) épülő eszközök és eszmék összessége, melyek célja a regeneratív gazdaságok kialakítása a kitermelési vagy kizsákmányolási helyett. A kizsákmányoláson alapuló rendszerek végül felélik a rendelkezésre álló erőforrásokat és összeomlanak; a regeneratív mechanizmusok nélkül nem bírnak kellő rugalmassággal. A ReFi azon a feltételezésen alapszik, hogy a pénzügyi érték létrehozását el kell választani a bolygó és a közösségek erőforrásainak nem fenntartható kizsákmányolásától.

Ehelyett a ReFi arra törekszik, hogy regeneratív ciklusok létrehozásával környezeti, közösségi és szociális problémákat oldjon meg. Ezek a rendszerek egyszerre teremtenek értéket a résztvevőknek, valamint az ökoszisztéma és a közösségek javait szolgálják.

A ReFi egyik alapköve a regeneratív gazdaság koncepciója, amelyet John Fullerton fogalmazott meg a Capital Institute intézettől. Az ő javaslata [nyolc egymással összefüggő elv,](https://capitalinstitute.org/8-principles-regenerative-economy/) amelyet egy rendszerszintű egészségi állapot támaszt alá:

![A nyolc összefüggő elv](refi-regenerative-economy-diagram.png)

A ReFi projektek ezeket az elveket valósítják meg az [okosszerződések](/glossary/#smart-contract) és [a decentralizált pénzügyek (DeFi)](/glossary/#defi) alkalmazásainak segítségével, hogy ösztönözzék a regeneratív viselkedéseket, mint amilyen a lepusztult ökoszisztémák visszaállítása, illetve a nagy léptékű együttműködés elősegítése olyan globális problémák esetén, mint a klímaváltozás és a biodiverzitás-csökkenés.

A ReFi egyúttal átfedésben van a [decentralizált tudomány (DeSci)](/desci/) mozgalommal, mely az Ethereumot használja platformként a tudományos ismeretek finanszírozása, létrehozása, értékelése, hitelesítése, tárolása és terjesztése céljából. A DeSci eszközök hasznosak lehetnek ahhoz, hogy a regeneratív tevékenységek (faültetés, a műanyagok összegyűjtése az óceánból, lepusztult ökoszisztémák visszaállítása) bevezetését és monitorozását igazolható szabványokkal és gyakorlatokkal támasszák alá.

<YouTube id="La52dDzBt2k" />

## A karbonkreditek tokenizálása {#tokenization-of-carbon-credits}

Az **[önkéntes karbonpiac (VCM)](https://climatefocus.com/so-what-voluntary-carbon-market-exactly/)** olyan projektek finanszírozási mechanizmusa, melyek igazolhatóan pozitív hatást gyakorolnak a szén-dioxid kibocsátásra, akár az aktuális kibocsátás csökkentésével vagy a más kibocsátott üvegházhatású gázok lekötésével. Ezek a projektek egy karbonkreditnek nevezett eszközt kapnak az igazolási eljárás után, melyet olyan egyéneknek és szervezeteknek adhatnak el, akik támogatni szeretnék a klímára ható intézkedéseket.

Az önkéntes karbonpiac (VCM) mellett számos kormányzat által kötelezővé tett karbonpiac is létezik, hogy törvényekkel vagy szabályozásokkal egy adott joghatóságon belül (pl. ország vagy régió) bevezessenek egy olyan karbonárat, mellyel kontrollálnák a kiadott karbonkibocsátási engedélyeket. Ezek a kötelező karbonpiacok arra ösztönzik a kibocsátókat az adott joghatóságon belül, hogy csökkentsék kibocsátásukat, de a már kibocsátott üvegházhatású gázok lekötésére nincs ráhatásuk.

Az elmúlt évtizedek fejlődése ellenére a VCM továbbra is számtalan problémával küzd:

1. A likviditás, vagyis az elérhető pénzeszközök nagyon szétdaraboltak
2. A tranzakciók működése nem átlátható
3. Magas díjak
4. A kereskedési sebesség nagyon lassú
5. A skálázhatóság nem megoldott

A VCM átvitele az új, blokkláncalapú **digitális karbonpiacra (DCM)** egy jó lehetőség arra, hogy továbbfejlesszük a karbonkreditek validálásának, adásvételének és felhasználásának meglévő technológiáját. A blokkláncok lehetővé teszik a nyilvánosan igazolható adatokat, hozzáférést biztosítanak a felhasználók széles körének és nagyobb likviditást tudnak adni.

A ReFi-projektek blokklánc technológiát használnak arra, hogy a hagyományos piac problémáit enyhítsék:

- **A likviditás néhány alapban koncentrálódik,** amelyekkel bárki szabadon kereskedhet. A nagy szervezetek és az egyéni felhasználók ugyanúgy hasznosíthatják ezeket az alapokat, és nem kell hozzá kereskedőt fogadniuk, részvételi díjat fizetniük vagy regisztrálniuk.
- **Az összes tranzakció nyilvános blokkláncokon kerül rögzítésre**. Minden egyes karbonkredit mozgása nyomon követhető onnantól kezdve, hogy a DCM-en elérhetővé válik.
- **A tranzakciósebesség szinte azonnali**. A hagyományos piacokon napokig vagy hetekig tartana nagyobb mennyiségű karbonkredit beszerzése, amit a DCM-en pillanatok alatt el lehet érni.
- **A kereskedés közvetítők nélkül zajlik**, akik nagy díjakat számolnának fel ezért. A digitális karbonkreditek jelentős költségcsökkentést jelentenek a hagyományos kreditekhez képest.
- **A DCM skálázható** és képes egyaránt kielégíteni az egyének és a multinacionális vállalatok igényeit.

### A digitális karbonpiac (DCM) fő komponensei {#key-components-dcm}

A DCM jelenlegi struktúrája négy fő elemből áll:

1. Nyilvántartások, mint a [Verra](https://verra.org/project/vcs-program/registry-system/) és a [Gold Standard](https://www.goldstandard.org/), biztosítják, hogy a projektek karbonkreditjei hitelesek legyenek. Emellett üzemeltetik az adatbázist, melyben a digitális karbonkreditek létrejönnek, és ezek átadhatók és felhasználhatók.

A blokkláncra épülő, innovatív projektek egy újabb hulláma próbálja megbontani, újraalkotni a szektor hivatalnoki funkcióit is.

2. Karbonhidak, vagyis tokenizálók, akik a hagyományos nyilvántartásokban tárolt karbonkrediteket megjelenítik vagy áttranszferálják a DCM-re. Ismert példa többek között a [Toucan Protocol](https://toucan.earth/), a [C3](https://c3.app/) és a [Moss.Earth](https://moss.earth/).
3. Integrált szolgáltatások, melyek karbonelkerülési és/vagy -eltávolítási krediteket ajánlanak a végfelhasználóknak, így nyilvánvaló a környezetre gyakorolt jótékony hatásuk és megoszthatják a világgal azt, hogy támogatják a klímával kapcsolatos intézkedéseket.

Néhányan, mint amilyen a [Klima Infinity](https://www.klimadao.finance/infinity) és a [Senken](https://senken.io/), a projektek széles választékát kínálják, melyeket harmadik fél készített és olyan szabványok mentén bocsátott ki, mint a Verra. Mások, mint amilyen a [Nori](https://nori.com/) is, csak specifikus projekteket fejlesztenek a saját karbonkredit-szabványuk alapján, melyet ők bocsátanak ki és saját, erre specializált piacterükön kezelik.

4. Infrastruktúra, amely lehetővé teszi a karbonpiac teljes ellátási láncának skálázhatóságát hatás és hatékonyság szempontjából. A [KlimaDAO](http://klimadao.finance/) likviditást biztosít közjó gyanánt (bárki vehet vagy adhat karbonkreditet transzparens áron), ösztönzi a karbonpiacok tranzakcióátvitelének növekedését és a karbonkreditek felhasználását, továbbá felhasználóbarát és interoperábilis eszközrendszert biztosít, hogy a tokenizált karbonkreditek széles választékáról elérhetők legyenek az adatok, illetve beszerzi és felhasználja azokat.

## ReFi a karbonpiacokon túl {#refi-beyond}

Bár jelenleg nagy hangsúlyt a karbonpiacokra általánosságban, valamint a VCM transzferálásáról a DCM-re, ugyanakkor a regeneratív pénzügyek (ReFi) nem korlátozódnak erre a területre. Más környezeti eszközöket is létre lehet hozni és tokenizálni, hogy újabb negatív externáliákat is be lehessen árazni a jövő gazdasági rendszerének részeként. Emellett e gazdasági modell regeneratív aspektusát fel lehet használni más területeken is, mint a közjavak finanszírozása kvadratikus finanszírozási platformokon, amilyen a [Gitcoin](https://gitcoin.co/) is. Azok a szervezetek, melyek a nyitott részvétel és az erőforrások egyenlő elosztásának eszméjére épültek, lehetővé teszik, hogy az emberek nyílt forráskódú szoftverprojekteknek, valamint oktatási, környezeti és közösség által irányított projekteknek juttassanak pénzt.

Azzal, hogy a tőkét átirányítják a kizsákmányoló gyakorlatokból a regeneratív kezdeményezésekbe, elindulhatnak olyan projektek és cégek, melyek szociális, környezeti és közösségi előnyöket adnak – és valószínűleg a hagyományos pénzügyi rendszerben nem jutnának pénzhez –, így gyorsan és könnyedén pozitív externáliákat hozhatnak létre a társadalom számára. A finanszírozás ezen modelljére való átállás lehetőséget ad a sokkal befogadóbb gazdasági rendszerek számára, melyekben mindenféle demográfiai jellemzővel bíró ember aktív résztvevő lehet, nem csak passzív szemlélő. A ReFi az Ethereum vízióját kínálja arra vonatkozólag, hogy miként lehet összehangoltan cselekedni a lét kihívásait illetően, mely az emberi fajt és a bolygó minden élőlényét érinti – egy új gazdasági paradigma alaprétege, mely befogadóbb és fenntarthatóbb jövőt teremt.

## További cikkek a ReFi-ról

- [A karbonvaluták áttekintése és helyük a gazdaságban](https://www.klimadao.finance/blog/the-vision-of-a-carbon-currency)
- [A Jövő Minisztériuma, egy regény a karbonalapú valuta szerepéről a klímaváltozás elleni harcban](https://en.wikipedia.org/wiki/The_Ministry_for_the_Future)
- [Részletes jelentés az önkéntes karbonpiacok skálázását megcélzó munkacsoporttól (TSVCM)](https://www.iif.com/Portals/1/Files/TSVCM_Report.pdf)
- [Kevin Owocki és Evan Miyazono CoinMarketCap glosszáriumbejegyzése a ReFi-ről](https://coinmarketcap.com/alexandria/glossary/regenerative-finance-refi)
