---
title: Nem központosított közösségi hálózatok
description: A decentralizált közösségi hálózatok áttekintése az Ethereumon
lang: hu
template: use-cases
emoji: ":mega:"
sidebarDepth: 2
image: /images/ethereum-learn.png
summaryPoint1: Blokkláncalapú platformok a közösségi kapcsolódás, tartalom-létrehozás és -terjesztés céljából.
summaryPoint2: A decentralizált közösségimédia-hálózatok megvédik a felhasználók privát adatait és növelik az adatbiztonságot.
summaryPoint3: A tokenek és NFT-k új lehetősége adnak a tartalom fizetőeszközzé alakításához.
---

A közösségi hálózatok komoly szerepet töltenek be a napi kommunikációban és kapcsolódásban. Ugyanakkor ezen platformok centralizált irányítása számos problémát teremtett: adatlopás, szerverleállás, kizárás a platformról, cenzúra és a magán jelleg megsértése csak néhány kompromisszum, amit a közösségi média gyakran elszenved. E problémák megoldása érdekében a fejlesztők az Ethereumon építenek közösségi hálózatokat. A decentralizált közösségi hálózatok a hagyományos platformok számtalan problémájára megoldást nyújtanak, ás javítják a felhasználói élményt is.

## Mik azok a decentralizált közösségi hálózatok? {#what-are-decentralized-social-networks}

A decentralizált közösségi hálózatok olyan [blokkláncalapú](/glossary/#blockchain) platformok, melyeken a felhasználók kommunikálnak egymással, illetve tartalmat publikálnak és terjesztenek. Mivel ezek az alkalmazások a blokkláncon működnek, ezért képesek decentralizáltan üzemelni, ellenállnak a cenzúrának és a jogtalan kontrollnak.

Számos decentralizált közösségi hálózat létezik az olyan közösségimédia-szolgáltatások alternatívájaként, mint a Facebook, LinkedIn, Twitter és Medium. Ugyanakkor a blokkláncon működtetett közösségi hálózatok olyan jellemzőkkel is bírnak, melyek a hagyományos platformok fölé helyezik őket.

<YouTube id="UdT2lpcGvcQ" />

### Hogyan működnek a decentralizált közösségi hálózatok? {#decentralized-social-networks-overview}

A decentralizált közösségi hálózatok valójában [decentralizált alkalmazások (dapp)](/dapps/), melyeket a blokkláncon létrehozott [okosszerződések](/glossary/#smart-contract) működtetnek. A szerződés programkódja adja ezen alkalmazások hátterét és meghatározza azok üzleti logikáját.

A hagyományos közösségimédia-platformok adatbázisokon alapulnak, melyek tárolják a felhasználói információkat, a programkódot és egyéb adatokat. Ez azonban bármilyen leállás esetén egy sebezhető pontot jelent és komoly kockázatot hordoz magában. Tavaly például a Facebook szerverei [órákra leálltak](https://www.npr.org/2021/10/05/1043211171/facebook-instagram-whatsapp-outage-business-impact), és elvágták a felhasználókat a platformtól.

A decentralizált közösségi hálózatok egy [peer-to-peer (P2P) hálózaton](/glossary/#peer-to-peer-network) működnek, mely ezernyi csomópontot (node) tartalmaz szerte az egész világon. Ha néhány csomópont le is áll, a hálózat zavartalanul működik tovább, így az alkalmazásokat nem érintik a leállások és kimaradások.

A decentralizált tárhelyek használatával, mint amilyen az [InterPlanetary File System (IPFS)](https://ipfs.io/), az Ethereumra épített decentralizált közösségi hálózatok képesek megvédeni a felhasználók adatait azok kihasználása és rosszindulatú felhasználása ellen. Senki sem tudja eladni a felhasználók személyes adatait a reklámcégeknek, és a hackerek sem tudják ellopni a bizalmas információkat.

Számos blokkláncalapú közösségi platform rendelkezik saját tokenekkel, hogy a reklámbevétel helyett ezzel biztosítsa a pénzforrások létrehozását. A felhasználók megvehetik ezeket a tokeneket, hogy bizonyos funkciókat használhassanak, vásárolhassanak az alkalmazáson belül, vagy akár ezzel díjazzák a kedvenc tartalomkészítőiket.

## A decentralizált közösségi hálózatok előnyei {#benefits}

1. A decentralizált közösségi hálózatok ellenállnak a cenzúrának és bárki számára elérhetők. Tehát a **felhasználókat nem lehet letiltani**, kizárni a platformról vagy önkényesen korlátozni.

2. A decentralizált közösségi hálózatok **nyílt forráskódú elképzelésekre** épülnek, az alkalmazások programkódját bárki megvizsgálhatja. A hagyományos közösségi médiára jellemző, nem átlátható algoritmusokat kizárva a blokkláncalapú közösségi hálózatok képesek összehangolni a felhasználók igényeit és a platform működtetőit.

3. A decentralizált közösségi hálózatokban nincs szükség közvetítőre. **A tartalomkészítők közvetlen tulajdonjoggal bírnak a tartalom felett**, és közvetlenül kapcsolódnak a követőkkel, rajongókkal, vevőkkel és más résztvevőkkel, csupán egy okosszerződés van közöttük.

4. Mivel a decentralizált alkalmazások (dapp) az Ethereum hálózatán működnek, melyet a csomópontok egy globális, peer-to-peer hálózata tart fenn, így a decentralizált közösségi hálózatok **kevésbé vannak kitéve a szerverleállásnak** vagy bármilyen kiesésnek.

5. A decentralizált közösségi platformok egy **fejlett bevételszerzési** keretrendszert kínálnak a tartalomkészítőknek a [nem helyettesíthető tokenek (NFT)](/glossary/#nft), az alkalmazáson belüli kriptofizetés és más eszközök révén.

6. A decentralizált közösségi hálózatok **magas fokú adatbiztonságot és anonimitást** kínálnak a felhasználóknak. Például egy személy bejelentkezhet az Ethereumon alapuló közösségi hálózatra az [ENS](/glossary/#ens)-profilja vagy a [tárcája](/glossary/#wallet) révén – anélkül, hogy bármilyen személyazonosításra alkalmas információt (PII) megosztana, mint a neve, e-mail-címe stb.

7. A decentralizált közösségi hálózatok decentralizált adattároláson alapulnak, nem centralizált adatbázisokon, így jobban meg tudják védeni a felhasználók adatait.

## A decentralizált közösségi hálózatok az Ethereumon {#ethereum-social-networks}

Az Ethereum-hálózat lett a decentralizált közösségi média fejlesztőinek kedvelt helye, mivel népszerű tokenekkel és masszív felhasználói bázissal rendelkezik. Néhány Ethereumon alapuló közösségi hálózat:

### Mirror {#mirror}

A [Mirror](https://mirror.xyz/) egy web3-alapú, decentralizált és a felhasználók által üzemeltetett íróplatform. A felhasználók ingyen olvashatnak és írhatnak azáltal, hogy a saját tárcáikkal kapcsolódnak. Emellett gyűjthetnek írásokat és feliratkozhatnak a kedvenc íróikra is.

Az itt publikált írások állandóan elérhetők az Arweave révén, ami egy decentralizált tárhely, és gyűjthető [NFT (nem helyettesíthető token)](/nft/) készíthető belőlük, más néven szöveg NFT. A szöveg NFT-t az írók teljesen ingyen hozhatják létre, a gyűjtés pedig az Ethereumra épülő [második blokkláncrétegen (L2)](/glossary/#layer-2) történik, így a tranzakciók olcsók, gyorsak és környezetbarátak.

### MINDS {#minds}

A [MINDS](https://www.minds.com/) az egyik legnépszerűbb decentralizált közösségi hálózat. A Facebookhoz hasonlóan működik, és milliónyi felhasználója van.

A felhasználók a platform saját [ERC-20](/glossary/#erc-20) tokenjével $MIND fizetnek a dolgokért. A felhasználók szerezhetnek azáltal is $MIND tokent, hogy népszerű tartalmat publikálnak, hozzájárulnak az ökoszisztémához és ajánlják a platformot másoknak.

## A decentralizált közösségi hálózatok használata {#use-decentralized-social-networks}

- **[Status.im](https://status.im/)** – _A Status egy biztonságos üzenetküldő alkalmazás, mely nyílt forráskódú, peer-to-peer protokollt használ, és elejétől a végéig titkosítva van, hogy megvédje az üzeneteket._
- **[Mirror.xyz](https://mirror.xyz/)** – _A Mirror egy decentralizált, felhasználók által működtetett publikáló platform az Ethereumon, hogy a felhasználók finanszírozást gyűjtsenek az ötleteiknek, bevételt kapjanak a tartalom után és értékes közösségeket építsenek._
- **[Lens Protocol](https://lens.xyz/)** – _A Lens Protocol egy decentralizált közösségi gráf, ahol a tartalomkészítők tulajdonolják az általuk létrehozott tartalmat a decentralizált internet teljes hosszában._
- **[Farcaster](https://farcaster.xyz/)** – _A Farcaster egy kellően decentralizált közösségi hálózat. Egy nyitott protokoll, amely több klienst is támogat, mint például az e-mail-funkció._

## Web2 közösségi hálózatok az Ethereumon {#web2-social-networks-and-ethereum}

Nem csak a [web3](/glossary/#web3) közösségi platformok használják a blokklánc-technológiát a közösségi médiához. Számos centralizált platform is integrálni szeretné az Ethereumot a saját infrastruktúrájába:

### Reddit {#reddit}

A Reddit [közösségi pontokat](https://cointelegraph.com/news/reddit-to-reportedly-tokenize-karma-points-and-onboard-500m-new-users) hirdetett meg, amelyek olyan ERC-20 tokenek, amelyeket a felhasználók minőségi tartalmak közzétételével és az online közösségekhez (subredditekhez) való hozzájárulással szerezhetnek. Ezeket a tokeneket a felhasználó egy subreddit fórumon belül be tudja váltani, hogy különleges jogokat vagy bevételt szerezzen. A Reddit az Arbitrummal működik együtt, amely egy [második blokkláncréteg (L2)](/glossary/#layer-2) megoldás az Ethereum-tranzakciók skálázására.

A program már elérhető, az r/CryptoCurrency subreddit [a „Moons”-nak nevezett közösségi pontokkal üzemel](https://www.reddit.com/r/CryptoCurrency/wiki/moons_wiki). A hivatalos leírás szerint a Moons „a posztok készítőit, kommentálóit és a moderátorokat díjazza a subreddithez való hozzájárulásukért”. Mivel ezek a tokenek a blokkláncon vannak (a felhasználók tárcákba kapják azokat), ezért függetlenek a Reddittől, és nem lehet azokat elvenni.

A felhasználók nemcsak különleges funkciókra használhatják pontjaikat, hanem eladhatják azokat hagyományos valutáért is a tőzsdéken. Emellett az adott felhasználó közösségi pontjainak összege meghatározza, hogy a közösségen belül milyen mértékben vehetnek részt a döntésekben.

## További olvasnivaló {#further-reading}

### Cikkek {#articles}

- [A decentralizált közösségi média: útmutató a web3 közösségi alkalmazásokhoz](https://www.coinbase.com/blog/decentralizing-social-media-a-guide-to-the-web3-social-stack) - _Coinbase Ventures_
- [A közösségi hálózatok világa a következő nagy decentralizálási lehetőség](https://www.coindesk.com/tech/2021/01/22/social-networks-are-the-next-big-decentralization-opportunity/) — _Ben Goertzel_
- [A web3 megtartja ígéretét a decentralizált, közösség által működtetett közösségi hálózatokról](https://venturebeat.com/2022/02/26/web3-holds-the-promise-of-decentralized-community-powered-social-networks/) — _Sumit Ghosh_
- [A blokklánc közösségi média alkalmazásainak áttekintése](https://www.gemini.com/cryptopedia/blockchain-social-media-decentralized-social-media) — _Gemini Cryptopedia_
- [Hogyan tudja a blokklánc megoldani a közösségi médiához kapcsolódó adatvédelmet](https://www.investopedia.com/news/ethereum-blockchain-social-media-privacy-problem-linkedin-indorse/) — _Prableen Bajpai_
- [Elégséges decentralizáció a közösségi hálózatok számára](https://www.varunsrinivasan.com/2022/01/11/sufficient-decentralization-for-social-networks) — _Varun Srinivasan_

### Videók {#videos}

- [A decentralizált közösségi média bemutatása](https://www.youtube.com/watch?v=UdT2lpcGvcQ) — _Coinmarketcap_
- [DeSo a blokklánc decentralizálja a közösségi médiát](https://www.youtube.com/watch?v=SG2HUiVp0rE) — _Bloomberg Technology_
- [A decentralizált közösségi média jövője – Balaji Srinivasan, Vitalik Buterin, Juan Benet](https://www.youtube.com/watch?v=DTxE9KV3YrE) — _ETHGlobal_

### Közösségek {#communities}

- [r/CryptoCurrency subreddit](https://www.reddit.com/r/CryptoCurrency/)
