---
title: Magatartási szabályok
description: Alapvető szabályok az ethereum.org oldalain.
lang: hu
---

# Magatartási szabályok {#code-of-conduct}

## Misszió {#mission}

A legátfogóbb és legelérhetőbb tudásközpont kifejlesztése és fenntartása az Ethereum számára.

## Értékek {#values}

Az ethereum.org közösség arra törekszik, hogy:

- tanító jellegű legyen, mindenkinek segít megérteni az Ethereumot
- befogadó legyen
- elérhető legyen
- közösség által vezérelt legyen
- az Ethereum mögötti technológiákra és alkalmazási területekre fókuszál
- az Ethereumhoz kapcsolódó koncepciókra és dizájnelvekre fókuszál

## Nem vagyunk {#what-we-are-not}

- Az Ethereum Alapítvány weboldala
- Olyan platform, ahol befektetéseket vagy bármilyen profitszerzést támogatunk
- Olyan platform, ahol egyéni projekteket vagy szervezeteket mutatunk be vagy hagyunk jóvá
- Decentralizált tőzsde (DEX), centralizált tőzsde (CEX) vagy bármilyen már pénzügyi platform
- Olyan platform, amely bármilyen pénzügyi vagy jogi tanácsot ad

## Magatartási szabályok {#code-of-conduct}

### Vállalás {#pledge}

Az ethereum.org világképének lényege a nyitott részvétel. Ezt a weboldalt és közösséget ezernyi közreműködő tartja fenn, és ez csak úgy lehetséges, ha egy befogadó, részvételt támogató környezetet tartunk fenn. A közreműködők vállalják, hogy olyan környezetet teremtenek, melynek nem része a bántás vagy bosszantás, a ethereum.org minden platformját és közösségi terét beleértve. Az ethereum.org közösség mindenkit örömmel fogad és értékel, aki konstruktív és barátságos módon részt akar venni, és ebben nem számít a kor, bármilyen alkalmatlanság, etnikum, nemi identitás, tapasztalat, a szakértelem területe, tanulmányok, szociogazdasági státusz, nemzetiség, megjelenés, faj, vallás vagy a diverzitás bármelyik dimenziója.

### Érvényességi terület {#scope}

Ez a magatartási szabályzat minden ethereum.org helyre érvényes (mint amilyen a GitHub, Discord, Figma Crowdin, Twitter és más online platformok), és amikor a közösség találkozik a valóságban különféle eseményeken, konferenciákon.

### Irányelveink {#our-standards}

A pozitív környezethez hozzájáruló viselkedések például:

- Befogadó nyelvezetet használunk
- A különböző nézeteket és tapasztalatokat tisztelettel kezeljük
- A konstruktív kritikát örömmel vesszük és együttérzően adjuk
- A konfliktusok és ellentétek esetén nyugodtan és professzionálisan közelítünk
- A többi tag felé empátiával és toleranciával fordulunk
- Bátorítjuk az új hangokat a közösségben

Az elfogadhatatlan viselkedések például:

- Fizikai erőszak, azzal való fenyegetés vagy támogatása bármilyen formában
- Szexualitással kapcsolatos beszéd vagy kép használata, illetve ilyen jellegű közeledés
- Egy másik ember megszemélyesítése, vagy rosszhiszeműen azt állítani, hogy egy személlyel vagy szervezettel kapcsolatban áll valaki
- Zavaró, derogáló kommentek, személyes vagy politikai támadások
- Más tag zaklatása nyilvános vagy privát csatornákon
- Mások privát információinak nyilvánossá tétele, mint fizikai vagy elektronikus cím, kifejezett kérése nélkül
- Pszichológiai manipuláció, csalás vagy más jellegű befolyásolása a tagoknak
- Bármilyen befektetés, token, projekt hirdetése személyes haszonszerzés céljából, legyen az pénzügyi vagy nem
- A szerverek teleszemetelése nem odavaló tartalommal
- A közösségi moderátorok kérését vagy figyelmeztetését nem venni figyelembe
- Bármilyen viselkedés, ami nem tekinthető megfelelőnek egy professzionális helyzetben

### Jelentés {#reporting}

A magatartási szabályok megsértése általában látható a közösségnek, mivel mindent nyitott, nyilvános csatornákon kezelünk, hogy a tagok maguk vigyázzák a rendet.

Ha úgy véli, hogy valami figyelmet igényelne, akkor szóljon egy moderátornak (pl. discord-vezető), így segíthetnek a kivizsgálásban és a megfelelő válasz megtételében.

A jelentésnél minden részletet adjon meg, példákkal és időpontokkal. Ez segít, hogy igazságos eredmény születhessen.

### Szankciók {#enforcement}

Az eset súlyosságától függően figyelmeztetések, átmeneti kizárások és végleges kizárások várhatók az ethereum.org közösségeitől.
