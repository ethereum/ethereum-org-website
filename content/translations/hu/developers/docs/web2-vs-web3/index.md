---
title: Web2 vs Web3
description:
lang: hu
---

A web2 arra az internetre utal, melyet ma legtöbbünk ismer. Egy internet, melyet olyan cégek dominálnak, melyek szolgáltatásokat nyújtanak a személyes adataidért cserébe. A web3 az Ethereum kontextusában decentralizált alkalmazásokra utal, melyek a blokkláncon futnak. Ezek olyan alkalmazások, amelyek lehetővé teszik, hogy bárki részt vegyen anélkül, hogy monetizálná a személyes adatait.

Egy sokkal inkább kezdőknek szóló áttekintést szeretne? Tekintse meg a [bevezetés a web3-ba](/web3/) oldalt.

## Web3 előnyök {#web3-benefits}

Sok web3-fejlesztő választotta a dappok fejlesztését az Ethereum örökletes decentralizációja miatt:

- A hálózaton mindenkinek hozzáférése van, hogy használja a szolgáltatást - máshogy megfogalmazva, nincs engedélyhez kötve.
- Senki sem blokkolhatja és nem tagadhatja meg a szolgáltatáshoz való hozzáférést.
- A fizetések be vannak építve a natív tokennel, Etherrel (ETH).
- Az Ethereum Turing-kompatibilis, vagyis lényegében bármi leprogramozható a számára.

## Gyakorlati összehasonlítás {#practical-comparisons}

| Web2                                                                                              | Web3                                                                                                                                   |
| ------------------------------------------------------------------------------------------------- | -------------------------------------------------------------------------------------------------------------------------------------- |
| A Twitter bármely felhasználót vagy tweetet cenzúrázhatja                                         | A web3 tweetek cenzúrázhatatlanok, mivel az irányítás decentralizált                                                                   |
| A fizetési szolgáltatás úgy dönthet, hogy bizonyos munkákért nem engedélyezi a kifizetéseket      | A web3 fizetési alkalmazások nem igényelnek személyes adatot és nem tudnak fizetéseket megakadályozni                                  |
| A maszek gazdaságot kiszolgáló alkalmazások leállhatnak és ez hatással lehet a dolgozó bevételére | A web3 szerverek nem állhatnak le – az Ethereumot használják backendként, mely egy több ezer számítógépből álló decentralizált hálózat |

Ez nem jeleni azt, hogy minden szolgáltatást dappá kell alakítani. Ezek a példák a web2 és a web3 szolgáltatások közötti fő különbségeket hivatottak bemutatni.

## Web3 korlátok {#web3-limitations}

A web3-at jelenleg több dolog is korlátozza:

- Méretezhetőség – a tranzakciók lassabbak a web3-on, mivel decentralizált. Az olyan státuszváltozásokat, mint amilyen a fizetés is, egy csomópontnak kell feldolgoznia és közvetíteni azt a hálózaton keresztül.
- UX – a web3 alkalmazásokkal történő interakció extra lépéseket, szoftvert és oktatást igényelhet. Ez akadályozza az elterjedését.
- Elérhetőség – a modern webböngészők nem elég integráltak ahhoz, hogy a web3-at a legtöbb felhasználó elérhesse.
- Költség – a legtöbb sikeres dapp csak a kódjának csak egy kis hányadát teszi fel a blokkláncra, mivel ez elég költséges.

## Centralizáció versus decentralizáció {#centralization-vs-decentralization}

Az alábbi táblázatban felsoroljuk a centralizált és decentralizált digitális hálózatok néhány széleskörű előnyét és hátrányát.

| Centralizált hálózatok                                                                                                                                                                                                                               | Decentralizált hálózatok                                                                                                                                                                                                                                         |
| ---------------------------------------------------------------------------------------------------------------------------------------------------------------------------------------------------------------------------------------------------- | ---------------------------------------------------------------------------------------------------------------------------------------------------------------------------------------------------------------------------------------------------------------- |
| Alacsony hálózati átmérő (minden résztvevő egy központi fennhatósághoz kapcsolódik); az információ gyorsan terjed, mivel a terjesztést egy központi fennhatóság kezeli nagy mennyiségű számítási kapacitással.                                       | Hálózat legtávolabbi résztvevői között jelentősen több élnyi távolság is előfordulhat. Az információ közvetítése a hálózat egyik sarkából a másikba sok idő vehet igénybe.                                                                                       |
| Általában nagyobb teljesítmény (nagyobb átvitel, kevesebb a teljes kiadott számítási kapacitás) és könnyebb implementálni.                                                                                                                           | Általában alacsonyabb teljesítmény (kisebb átvitel, több a teljes kiadott számítási kapacitás) és bonyolultabb implementálni.                                                                                                                                    |
| Az egymásnak ellentmondó adatok előfordulásakor a megoldás tiszta és egyszerű: az igazság végső forrása a központi fennhatóság.                                                                                                                      | Egy protokoll (gyakran bonyolult) szükséges, hogy a nézeteltéréseket feloldja, ha a peerek egymásnak ellentmondanak az adat állapotáról, melyekről a résztvevőknek szinkronban kéne lenniük.                                                                     |
| Egyetlen meghibásodási pont: a rosszindulatú szereplők képesek megállítani a hálózatot a központi hatóság megtámadásával.                                                                                                                            | Nincs egyetlen meghibásodási pont: a hálózat akkor is működhet, ha a résztvevők nagy részét megtámadják/megszűntetik.                                                                                                                                            |
| A hálózati résztvevők közötti koordináció sokkal könnyebb, és azt egy központi hatóság kezeli. A központi hatóság arra kényszerítheti a hálózati résztvevőket, hogy frissítéseket, protokollfrissítéseket stb. fogadjanak el nagyon kis súrlódással. | A koordináció gyakran nehéz, mivel egyetlen résztvevőnek sincs végső szava a hálózati szintű döntésekben, a protokollfrissítésekben stb. A legrosszabb esetben a hálózat hajlamos a szétesésre, ha nézeteltérések vannak a protokoll változásaival kapcsolatban. |
| A központi hatóság cenzúrázhatja az adatokat, potenciálisan elvágva a hálózat egyes részeit a hálózat többi részével való interakciótól.                                                                                                             | A cenzúra sokkal nehezebb, mivel az információ sokféleképpen terjedhet a hálózaton keresztül.                                                                                                                                                                    |
| A hálózatban való részvételt a központi hatóság ellenőrzi.                                                                                                                                                                                           | Bárki részt vehet a hálózatban; nincsenek "kapuőrök." Ideális esetben a részvétel költsége nagyon alacsony.                                                                                                                                                      |

Azt meg kell jegyezni, hogy ezek a minták nem biztos, hogy minden hálózatra igazak. Továbbá a valóságban egy hálózat centralizáltsága/decentralizáltsága skálán mérhető; nincsen teljesen centralizált vagy teljesen decentralizált hálózat.

## További olvasnivaló {#further-reading}

- [Mi az a web3?](/web3/) – _ethereum.org_
- [A web 3.0 alkalmazások architektúrája](https://www.preethikasireddy.com/post/the-architecture-of-a-web-3-0-application) – _Preethi Kasireddy_
- [A decentralizáció jelentése](https://medium.com/@VitalikButerin/the-meaning-of-decentralization-a0c92b76a274) _Feb 6, 2017 - Vitalik Buterin_
- [Why Decentralization Matters](https://medium.com/s/story/why-decentralization-matters-5e3f79f7638e) _Feb 18, 2018 - Chris Dixon_
- [Mi az a web 3.0 és miért fontos?](https://medium.com/fabric-ventures/what-is-web-3-0-why-it-matters-934eb07f3d2b) _2019. december 31. – Max Mersch and Richard Muirhead_
- [Miért van szükség a web 3.0-ra?](https://medium.com/@gavofyork/why-we-need-web-3-0-5da4f2bf95ab) _2018. szeptember 12. – Gavin Wood_
