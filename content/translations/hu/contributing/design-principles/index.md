---
title: Dizájnelvek
lang: hu
description: Az ethereum.org dizájnhoz és tartalmi döntésekhez kapcsolódó elvei
---

# Dizájnelveink {#contributing-to-ethereumorg-}

<Emoji text=":wave:" size={1} /> Üdvözlöm az ethereum.org dizánelvei oldalon. Ez szerves része annak a folyamatnak, amely során az ethereum.org-ot fejlesztjük.

Az elveink adják a honlapnak és tartalmának kinézetét és érzetét.

Kérjük, hogy tekintse át ezeket, mielőtt [közreműködik az ethereum.org-on](/contributing/).

## Mik azok a dizájnelvek? {#ways-to-contribute}

Ne aggódjon, nagyon egyszerűek! A **dizájnelvek** olyan útmutatások, melyekhez igazodunk a tervezésnél (amikor létrehozunk, fenntartunk vagy frissítünk valamit).

Az ethereum.org-nál ezek az elvek adják meg, hogy mit képviseljen a honlap és mit mutasson a világnak. Egyaránt ösztönzők **és** gyakorlatiasak. Nemcsak az, ahogyan a honlap _kinéz_, hanem ahogy _működik_ és ahogy azt valaki _megtapasztalja_. Minden egyes dolog, a színektől kezdve az elrendezésig és hogyan beszélünk az Ethereumról, mind ezen elvek mentén történik.

## Az elvek a gyakorlatban {#how-decisions-about-the-site-are-made}

Vegyünk egy példát. Az egyik elv a „hiteles”, ami azt jelenti, hogy a látogatók _érezzék_ és _tudják_, hogy a honlap megbízható - ahogy a kiterjedt Ethereum ökoszisztéma is. Ezen belül található három gyakorlati „alelv”, amelyeket követve elérhetjük, hogy a honlap hiteles legyen:

- _„Friss”_ vagyis a tartalom legyen frissítve.
- _„Közösségi bizonyíték”_ vagyis mutassuk meg az ökoszisztéma méretét, diverzitását és tevékenységeit (mint az Ethereum-frissítések, DeFi, játékok, hackathon-ok stb.)
- _„Konzisztens”_ vagyis egységes dizájn az oldalakon, valamint tónus és pontosság a tartalomban.

Tehát amikor döntést akarunk hozni, akkor a hitelesség elve mentén feltehetjük a kérdést:

- _„Tükrözi a honlap az aktuális információkat?”_
- _„Hogyan és hol mutatjuk meg az ökoszisztéma méretét és tevékenységét?”_
- _„A közösségi tag által javasolt hozzájárulás, amelyet átnézek, konzisztens a jelenlegi dizájnnal és írással?”_

## Az ethereum.org dizájnelvei {#contributors}

### 1. Inspiráló {#1-inspirational}

Ez a honlap arra inspirálja a felhasználókat, hogy elképzeljék, az Ethereum hogyan változtatja meg a világot. Arra ösztönözze az embereket, hogy az Ethereum ökoszisztémát felfedezzék, játszanak és bütyköljenek az eszközökkel és alkalmazásokkal.

- **Radikális:** A honlap kifejezze az Ethereum ambíciózus célját, hogy értelmes módon megváltoztassa a világot. Legyen egyértelmű, hogy az Ethereum nem csak egy új technológiai stack - ez egy transzformációs technológia.
- **Az oktatás általi felhatalmazás:** Ez a honlap olyan tudást adjon az embereknek, hogy megértsék az Ethereumban rejlő potenciált, megtalálják a maguk helyét az ökoszisztémában, és azt érezzék, hogy képesek közreműködni benne.

Vizuzális irány • Tartalom

### 2. Univerzális {#2-universal}

Az Ethereum egy globális, decentralizált projekt, és ez meghatározza a közönséget is. A honlap ezért legyen elérhető mindenkinek, és fogékony a világ számtalan kultúrájára.

- **Elérhető:** A honlap kövesse az elérhetőségi iránymutatást - beleértve azt, hogy a kis sávszélességgel bíró emberek is kapcsolódhassanak hozzá.
- **Egyértelmű:** Legyen egyszerű és ellentmondásoktól mentes. Ne használjon olyan kifejezéseket, amelyeket félre lehet magyarázni vagy az értelme elveszik a fordításban.
- **Az Ethereum sokrétű:** Az Ethereum egy projekt, egy kódbázis, egy közösség, egy vízió. Különböző embereknek másféle okból értékes, és sokféle módon részt lehet venni benne.

Írásrendszerek • Színhasználat • Vizuális irány • Tartalom

### 3. Egy jó történet {#3-a-good-story}

Az honlap legyen olyan, mint egy jó történet. A látogatók egy utazáson vesznek részt, és az a tartalom, melyhez Ön is hozzájárul, része ennek az útnak. A közreműködése egy egyértelmű történet része: melynek eleje van (bevezetés/belépési pont), közepe (tanulságok és rálátások) és vége (források vagy következő lépések).

- **Hierarchikus**: Az egyértelmű, hierarchikusan rendezett információs architektúra segíti a látogatót, hogy az ethereum.org-on egy történetként haladjanak, ahogy a céljaik felé tartanak.
- **Egy lépcsőfok:** Ez egy lépcsőfok bárkinek, aki választ keres. Nem akarjuk helyettesíteni vagy lecserélni a már létező forrásokat. Választ adunk és megbízható következő lépéseket.

Felhasználói utak • Tartalom

### 4. Hiteles {#4-credible}

Az emberek az Ethereum ökoszisztémába való bevezetést keresik, vagy szkeptikusok. Ezt a felelősséget el kell ismerni a kommunikáció módját illetően. Biztosítanunk kell, hogy mindannyian nagyobb magabiztossággal távoznak a honlapról.

- **Friss:** Mindig aktuális.
- **Közösségi bizonyíték:** Mutassuk meg az ökoszisztéma méretét, diverzitását és tevékenységét.
- **Konzisztens:** A konzisztens dizájn és tartalom hitelességet sugall.

Vizuzális irány • Tartalom

### 5. Együttműködő fejlesztés {#5-collaborative-improvement}

A honlap számtalan közreműködő terméke, ahogy az ökoszisztéma egésze is.

- **Nyitott:** Értékeljük a forráskód, a folyamatok és projektek átláthatóságát az ökoszisztéma egészében.
- **Kiterjeszthető:** A modularitás az egyik fő fókuszunk, ezért a részvétel is legyen moduláris. A honlap fő dizájnja, komponenskódja és implementációja tegye lehetővé, hogy a jövőben könnyen kiterjeszthető legyen.
- **Kísérleti:** Állandóan kísérletezünk, tesztelünk és ismétlünk.
- **Együttműködő:** Ez a projekt mindannyiunkat összehoz.
- **Fenntartható:** Hosszú távú fenntartásra rendezkedünk be, melyet a közösség végez

Láthatja a dizájnelveket a gyakorlatban [a honlap egészében](/).

## Adjon visszajelzést {#give-feedback}

**Ossza meg véleményét erről a dokumentumról!** Az egyik javasolt elvünk az **Együttműködő fejlesztés**, amely szerint ez a honlap számtalan résztvevő közös terméke legyen. Ennek szellemében osztjuk meg a dizájnelveket az Ethereum közösségével.

Miközben ezek az elvek az ethereum.org honlapra fókuszálnak, reméljük, hogy számos elv az Ethereum ökoszisztéma értékeit képviseli (például észrevehető az [az Ethereum fehékönyv elveinek](https://github.com/ethereum/wiki/wiki/White-Paper#philosophy) hatása). Talán Ön is szívesen követné ezeket a saját projektjében!

Tudassa velünk gondolatait a [Discord szerveren](https://discord.gg/ethereum-org) vagy azáltal, hogy [létrehoz egy issue-t](https://github.com/ethereum/ethereum-org-website/issues/new?assignees=&labels=Type%3A+Feature&template=feature_request.yaml&title=).
