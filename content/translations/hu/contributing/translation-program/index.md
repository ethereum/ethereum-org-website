---
title: Fordítási Program
lang: hu
description: Információk az ethereum.org fordítási programról
---

# Fordítási Program {#translation-program}

A fordítási program egy közös erőfeszítés, hogy az ethereum.org mindenféle nyelvre le legyen fordítva, hogy a világon sok milliárdnyi nem angol anyanyelvű ember számára elérhetővé váljon.

![](./enterprise-eth.png)

## Segítsen a fordításban {#help-us-translate}

Az ethereum.org fordítási program nyitott és bárki közreműködhet!

1. Jelentkezzen be a Crowdin profiljába vagy regisztráljon.
2. Válassza ki a nyelvet, amelyre fordítani szeretne.
3. Mielőtt belekezd, tekintse meg a [fordítási útmutatót](/contributing/translation-program/how-to-translate/) a Crowdin használatának elsajátításához, valamint a [fordítási stílusútmutatót](/contributing/translation-program/translators-guide/) a tippek és bevált gyakorlatok érdekében.
4. A gépi fordítás nem elfogadható.
5. Minden fordítást átnéznek, mielőtt a honlapra felkerül, így a lefordított anyag bizonyos késéssel válik elérhetővé.

_Csatlakozzon az [ethereum.org Discord](/discord/)-csatornájához, hogy megvitassa a fordítással kapcsolatos dolgokat, kérdezzen, visszajelzést adjon, megossza az ötleteit vagy csatlakozzon a fordítói csoporthoz._

<ButtonLink href="https://crowdin.com/project/ethereum-org/">
  Kezdjen bele a fordításba
</ButtonLink>

## A fordítási programról {#about-us}

Az Ethereum-közösség célja, hogy globális és befogadó legyen, a tartalom nagy része ugyanakkor az angolul beszélőknek szól, ezzel kizárva a világ mintegy 6 milliárd nem angolul beszélő emberét. Ahhoz, hogy az ethereum.org legyen az Ethereumba vezető kapu egy világméretű közösség számára, a nem angolul beszélőknek a tartalmat anyanyelvükön szeretnénk átadni.

Az ethereum.org fordítási program célja, hogy az Ethereum mindenkinek elérhető legyen, ezért az ethereum.org-ot és más Ethereum tartalmat a lehető legtöbb nyelvre le szeretnénk fordítani.

Tudjon meg többet az ethereum.org fordítási program [missziójáról és víziójáról](/contributing/translation-program/mission-and-vision).

### Eddigi eredményeink {#our-progress}

- [**Több mint 6000** fordító](/contributing/translation-program/contributors/)
- **62** nyelv elérhető a honlapon
- [**3 millió** szó került lefordításra 2023-ban](/contributing/translation-program/acknowledgements/)

<TranslationChartImage />

### Köszönetnyilvánítások {#acknowledgements}

Az ethereum.org-ot sok ezer közösségi tag fordítja, akik a fodítási program magját alkotják. Szeretnénk elismerni a fordítókat, és támogatni őket karrierjükben. Íme néhány elismerés a fordítóknak:

#### Tanúsítvány {#certificate}

Ha Ön közreműködött a fordítási programban és legalább 5000 szónyi fordítását jóváhagyták, akkor kérhet tanúsítványt. [Bővebben a tanúsítványokról](/contributing/translation-program/acknowledgements/#certificate)

#### OAT-ok {#oats}

A fodítási program résztvevői különféle OAT-okat (láncon belüli eredménytoken) kaphatnak a lefordított szavak száma alapján 2024-ben. Az OAT-ok olyan NFT-k, melyek igazolják a résztvételüket az ethereum.org fodítási programban. [Bővebben az OAT-okról](/contributing/translation-program/acknowledgements/#oats)

#### Fordítói elismerések {#translator-acknowledgements}

A legaktívabb fordítókat megjelenítjük a [ranglistákon](/contributing/translation-program/acknowledgements/), valamint az [összes közreműködőt is listázzuk](/contributing/translation-program/contributors/).

#### Jutalmak {#rewards}

Korábban visszamenőleg Ethereum-konferenciákra szóló jegyekkel jutalmaztuk a legaktívabb közreműködőket, mint amilyen a [Devcon](https://devcon.org/en/) és a [Devconnect](https://devconnect.org/), továbbá exkluzív ethereum.org ajándékokat kaptak.

Folyamatosan törekszünk új és innovatív módon elismerni a résztvevőket, ezért mindenképpen maradjon velünk!

### Útmutatók és anyagok {#guides-and-resources}

Ha Ön is részt vesz a fodítási programban, vagy gondolkodik rajta, érdemes megnéznie az alábbi útmutatókat:

- [Fordítási stílusútmutató](/contributing/translation-program/translators-guide/) _– instrukciók és tippek az ethereum.org fordítóinak_
- [Fordítási GYIK](/contributing/translation-program/faq/) _– gyakran ismételt kérdések és válaszok az ethereum.org fordítási programjáról_
- [Crowdin online szerkesztői útmutató](https://support.crowdin.com/online-editor/) _– részletes útmutató a Crowdin online szerkesztő és néhány haladóbb funkció használatáról_
- [Tartalommappák](/contributing/translation-program/content-buckets/) _– az ethereum.org tartalommappáiba melyik oldalak tartoznak_

További hasznos fordítási eszközökért, fordítói közösségekért, illetve fordítási program blogbejegyzéseiért keresse fel az [Erőforrások oldalt](/contributing/translation-program/resources/).

## Kapcsolatfevétel {#get-in-touch}

Kérdése van? Vagy szeretne együttműködni a csapatunkkal és más fordítókkal? Írjon nekünk a #translations csatornán az [ethereum.org Discord szerveren](https://discord.gg/ethereum-org)

Elérhet minket a translations@ethereum.org címen is

## Kezdjen saját fordítási programba {#starting-a-translation-program}

Arra törekszünk, hogy az Ethereum tartalom minél több nyelven olvasható legyen, és így az oktatási anyagok mindenki számára elérhetővé váljanak. Ezzel összhangban szeretnénk segíteni más Ethereum-projekteknek a saját fordításuk megszervezésében, kezelésében és fejlesztésében.

Ezért létrehoztunk a [Fordítási program munkafüzetet](/contributing/translation-program/playbook/), amely tartalmazza azokat a tippeket és bevált gyakorlatot, amelyeket az ethereum.org fordítása során gyűjtöttünk.

Szeretne közreműködni vagy használná a fordítási forrásokat? Van visszajelzése a munkafüzet kapcsán? Szívesen hallanánk róla a translations@ethereum.org címen.
