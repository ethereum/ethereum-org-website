---
title: Finanțe descentralizate (DeFi)
description: Prezentare generală a DeFi de pe Ethereum
lang: ro
template: use-cases
emoji: ":money_with_wings:"
image: /images/use-cases/defi.png
alt: Sigla Eth alcătuită din piese lego.
sidebarDepth: 2
summaryPoint1: O alternativă la actualul sistem financiar, mondială și deschisă.
summaryPoint2: Instrumente care vă permit efectuarea de împrumuturi, economii, investiții, comerț etc.
summaryPoint3: Pe baza tehnologiei open-source cu care poate programa oricine.
---

DeFi este un sistem financiar deschis și mondial conceput pentru era internetului – o alternativă la un sistem opac, controlat îndeaproape și menținut în funcțiune prin infrastructuri și procese vechi de zeci de ani. Acesta vă oferă controlul și vizibilitatea asupra banilor dvs. Vă oferă vizibilitate pe piețele mondiale și alternative la moneda dvs. locală sau la opțiunile bancare. Produsele DeFi dau acces la servicii financiare oricui are o conexiune la internet și sunt în mare parte deținute și întreținute de utilizatorii lor. Cripto în valoare de zeci de miliarde de dolari a circulat prin aplicațiile DeFi până acum și această sumă crește pe zi ce trece.

## Ce este DeFi? {#what-is-defi}

DeFi este un termen colectiv pentru produsele și serviciile financiare care sunt accesibile oricui poate utiliza Ethereum – oricui are o conexiune la internet. Cu DeFi, piețele sunt întotdeauna deschise și nu există autorități centralizate care să vă blocheze plățile sau să vă interzică accesul la ceva. Serviciile care înainte erau lente și riscau să fie afectate de erori umane sunt automate și mai sigure acum, când sunt gestionate de coduri pe care oricine le poate inspecta și verifica.

Există o economie cripto în plină expansiune, în care puteți să dați cu împrumut, să luați cu împrumut, să investiți pe termen lung sau scurt, să câștigați dobândă și multe altele. Argentinienii experți în domeniul cripto, au folosit DeFi pentru a scăpa de inflația paralizantă. Companiile au început să transmită prin internet salariile propriilor angajați în timp real. Unii oameni chiar au contractat și plătit împrumuturi în valoare de milioane de dolari fără a fi nevoie de vreo identificare personală.

<YouTube id="H-O3r2YMWJ4" />

## DeFi în comparație cu finanțele tradiționale {#defi-vs-tradfi}

Unul dintre cele mai bune moduri de a ne da seama de potențialul DeFi este prin înțelegerea problemelor actuale.

- Unele persoane nu beneficiază de dreptul de a deschide un cont bancar sau de a folosi servicii financiare.
- Dacă nu au acces la servicii financiare, este posibil ca oamenii să nu se poată angaja.
- Serviciile financiare vă pot bloca plățile.
- Serviciile financiare vă costă datele personale, un cost ascuns.
- Guvernele și instituțiile centralizate pot să închidă piețele după bunul plac.
- Orele de tranzacționare se limitează adesea la orele de lucru pe anumite fusuri orare.
- Transferurile de bani pot dura zile întregi datorită unor procese umane interne.
- Serviciile financiare vă costă în plus, pentru că instituțiile intermediare își cer partea lor.

### O comparație {#defi-comparison}

| DeFi                                                                                                                                 | Finanțele tradiționale                                                                                                                                            |
| ------------------------------------------------------------------------------------------------------------------------------------ | ----------------------------------------------------------------------------------------------------------------------------------------------------------------- |
| Dvs. vă țineți banii.                                                                                                                | Companiile vă țin banii.                                                                                                                                          |
| Dvs. controlați unde vă merg banii și cum sunt cheltuiți.                                                                            | Trebuie să vă bazați pe companii că nu vă gestionează prost banii, ca de exemplu acordând împrumuturi unor debitori riscanți.                                     |
| Transferurile de fonduri se efectuează în câteva minute.                                                                             | Plățile pot să dureze zile întregi din cauza proceselor manuale.                                                                                                  |
| Activitatea de tranzacționare are loc sub pseudonim.                                                                                 | Activitatea financiară are o legătură strânsă cu identitatea dvs.                                                                                                 |
| DeFi este deschis tuturor.                                                                                                           | Trebuie să depuneți o cerere pentru a putea folosi serviciile financiare.                                                                                         |
| Piețele sunt întotdeauna deschise.                                                                                                   | Piețele se închid pentru că angajații trebuie să ia pauze.                                                                                                        |
| Este construită pe transparență – oricine se poate uita la datele unui produs și poate inspecta modul în care funcționează sistemul. | Instituțiile financiare sunt registre închise: nu puteți solicita să le vedeți istoricul de împrumuturi, o evidență a activelor pe care le gestionează și altele. |

<ButtonLink href="/dapps/?category=finance#explore">
  Explorați aplicațiile DeFi
</ButtonLink>

## A început cu Bitcoin... {#bitcoin}

Bitcoin a fost, în multe privințe, prima aplicație DeFi. Bitcoin vă permite să dețineți și să controlați valori cu adevărat și să le trimiteți în întreaga lume. Face aceasta oferind o cale prin care un număr mare de oameni care nu au încredere între ei să se pună de acord asupra unui registru de conturi fără a fi nevoie de un intermediar de încredere. Bitcoin este deschis oricui și nimeni nu are autoritatea de a-i schimba regulile. Regulile Bitcoin, cum ar fi raritatea și deschiderea sa, sunt înscrise în tehnologie. Nu este ca finanțele tradiționale, în care guvernele pot tipări bani care vă devalorizează economiile şi companiile pot închide piețele.

Ethereum construieşte pe aceste baze. La fel ca în cazul Bitcoin, regulile nu se pot schimba fără să fiţi consultat și oricine deţine accesul. Dar aceasta face şi ca acești bani digitali să fie programabili, folosind [contractele inteligente](/glossary#smart-contract), astfel încât să puteți ajunge mai departe de stocarea și trimiterea de valori.

<YouTube id="qFBYB4W2tqU" />

## Bani programabili {#programmable-money}

Asta sună ciudat... „De ce aș vrea să-mi programez banii”? Cu toate acestea, este mai degrabă o funcţionalitate implicită a tokenurilor de pe Ethereum. Oricine poate programa logica în plăți. Așa că puteți obține controlul și securitatea Bitcoin îmbinate cu serviciile oferite de instituțiile financiare. Aceasta vă permite să faceți cu criptomonedele lucruri pe care nu le puteți face cu Bitcoin, cum ar fi a lua şi a da cu împrumut, a planifica plăţile, a investi în fonduri de indexare și multe altele.

<InfoBanner shouldSpaceBetween emoji=":eyes:">
  <div>Explorați sugestiile noastre de aplicațiile DeFi pe care să le testaţi dacă nu aţi mai folosit Ethereum.</div>
  <ButtonLink href="/dapps/?category=finance#explore">
    Explorați aplicațiile DeFi
  </ButtonLink>
</InfoBanner>

## Ce puteți face cu DeFi? {#defi-use-cases}

Există o alternativă descentralizată la majoritatea serviciilor financiare. Dar Ethereum oferă de asemenea oportunități pentru crearea de produse financiare complet noi. Aceasta este o listă în permanentă creștere.

- [Trimiteți bani în întreaga lume](#send-money)
- [Trimiteți bani în flux în întreaga lume](#stream-money)
- [Aveți acces la monedele stabile](#stablecoins)
- [Luați cu împrumut fonduri cu garanții](#lending)
- [Luați cu împrumut fără garanții](#flash-loans)
- [Începeți să economisiți cripto](#saving)
- [Tranzacționați tokenuri](#swaps)
- [Vă măriți propriul portofoliu](#investing)
- [Vă finanțați propriile idei](#crowdfunding)
- [Cumpărați asigurări](#insurance)
- [Vă gestionați propriul portofoliu](#aggregators)

<Divider />

### Trimiteți rapid bani în întreaga lume {#send-money}

Ca blockchain, Ethereum este destinat tranzacțiilor în mod securizat și la nivel mondial. Ca și Bitcoin, Ethereum trimite bani în întreaga lume tot atât de ușor cum s-ar trimite un e-mail. Introduceți [numele ENS](/nft/#nft-Domains) al destinatarului (precum bob.eth) sau adresa contului acestuia din portofel și plata va fi efectuată direct către acesta în câteva minute (de obicei). Pentru a trimite sau a primi plăți, aveți nevoie de un [portofel](/wallets/).

<ButtonLink href="/dapps/?category=finance#explore">
  Vedeți aplicațiile dapp de plată
</ButtonLink>

#### Trimiteți bani în flux în întreaga lume... {#stream-money}

Puteți să trimiteți bani în flux și prin Ethereum. Acest lucru vă permite să plătiți cuiva salariul la secundă, oferindu-i acestuia acces la bani oricând are nevoie de ei. Sau să închiriați ceva la secundă, cum ar fi un spațiu de depozitare sau un scuter electric.

Și dacă nu doriți să trimiteți sau să transmiteți în flux [ETH](/eth/) din cauză că se modifică mult valoarea acestuia, există monede alternative pe Ethereum: stablecoins.

<Divider />

### Accesați monedele stabile {#stablecoins}

Volatilitatea criptomonedelor reprezintă o problemă pentru o mulțime de produse financiare și pentru cheltuielile generale. Comunitatea DeFi a rezolvat această problemă cu ajutorul stablecoin-urilor. Valoarea lor rămâne legată de un alt activ, de obicei o monedă populară, cum ar fi dolarul.

Monede precum Dai sau USDC au o valoare care se menține la câțiva cenți de un dolar. Acest lucru le face perfecte pentru câștiguri sau pentru vânzarea cu amănuntul. Mulți oameni din America Latină au folosit stablecoin-urile ca o modalitate de a-și proteja economiile într-o perioadă de mare incertitudine pentru monedele emise de guvernele lor.

<ButtonLink href="/stablecoins/">
  Mai multe despre stablecoins
</ButtonLink>

<Divider />

### Împrumuturile {#lending}

Împrumuturile de la furnizorii descentralizați se prezintă în două varietăți principale.

- Direct între participanți (peer-to-peer), adică un debitor va împrumuta direct de la un anume creditor.
- Pe bază de fonduri comune (pool-based), în care creditorii pun la dispoziție fonduri (lichidități) într-o rezervă comună din care debitorii pot împrumuta.

<ButtonLink href="/dapps/?category=finance#explore">
  Vedeți dapp-urile de împrumut
</ButtonLink>

Există multe avantaje la utilizarea unui creditor descentralizat...

#### Împrumut în condiții de confidențialitate {#borrowing-privacy}

În prezent, creditarea de bani și luarea cu împrumut a acestora se petrece între persoanele implicate. Băncile trebuie să știe care este probabilitatea să rambursați un împrumut înainte de a-l acorda.

Împrumuturile descentralizate funcționează fără ca vreuna dintre părți să fie nevoită să se identifice. În schimb, debitorul trebuie să depună o garanție pe care creditorul o va primi automat dacă împrumutul nu este rambursat. Unii creditori acceptă chiar și NFT-uri ca garanție. NFT-ul este un act de proprietate asupra unui bun unic, cum ar fi o pictură. [Mai multe despre NFT-uri](/nft/)

Acest lucru vă permite să împrumutați bani fără verificări de credit sau comunicarea de informații private.

#### Acces la fonduri mondiale {#access-global-funds}

Când folosiți un creditor descentralizat, aveți acces la fonduri depuse din întreaga lume, nu doar la fondurile aflate în custodia băncii sau instituției pe care o alegeți. Acest lucru face împrumuturile mai accesibile și îmbunătățește ratele dobânzilor.

#### Eficiențe fiscale {#tax-efficiencies}

Împrumuturile vă pot oferi acces la fondurile de care aveți nevoie fără a fi nevoie să vă vindeți ETH-ul (un eveniment impozabil). În schimb, puteți să folosiți ETH ca garanție pentru un împrumut în stablecoin. Acest lucru vă oferă fluxul de numerar de care aveți nevoie și vă permite să vă păstraţi ETH-ul. Stablecoin-urile sunt tokenuri mult mai adecvate atunci când aveți nevoie de numerar, deoarece nu fluctuează ca valoare precum ETH-ul. [Mai multe despre stablecoin-uri](#stablecoins)

#### Împrumuturi flash {#flash-loans}

Împrumuturile flash sunt o formă mai experimentală de împrumut descentralizat care vă permit să luaţi cu împrumut fără să oferiți garanții sau să furnizați informații personale.

În acest moment nu sunt accesibile pe scară largă pentru persoanele fără cunoștințe tehnice, dar ele sugerează ce ar fi posibil pentru toată lumea în viitor.

Funcționează pe baza faptului că împrumutul este contractat și rambursat în cadrul aceleiași tranzacții. Dacă nu poate fi rambursat, tranzacția se anulează ca și cum nu ar fi avut loc nimic.

Fondurile care sunt adesea utilizate sunt deținute în fonduri de lichiditate (fonduri comune mari utilizate pentru împrumuturi). Dacă nu sunt utilizate la un moment dat, acest lucru creează o oportunitate ca cineva să împrumute aceste fonduri, să facă afaceri cu ele și să le ramburseze integral literalmente la momentul în care sunt împrumutate.

Acest lucru înseamnă că trebuie inclusă logică într-o tranzacție foarte personalizată. Un exemplu simplu ar putea fi când cineva utilizează un împrumut flash pentru a lua cu împrumut cât mai multe active la un anumit preț, ca să le poată vinde în cadrul unui alt schimb la care prețul este mai mare.

Așadar, într-o singură tranzacție au loc următoarele:

- Împrumutaţi o cantitate X de $asset la 1,00 $ de la schimbul A
- Vindeți X $asset pe schimbul B la 1,10 $
- Plătiți împrumutul înapoi la schimbul A
- Păstrați profitul minus comisionul de tranzacție

Dacă oferta schimbului B ar scădea brusc și utilizatorul nu ar fi putut cumpăra suficient pentru a acoperi împrumutul inițial, tranzacția ar eșua pur și simplu.

Pentru a putea realiza cele din exemplul de mai sus în lumea financiară tradițională, ați avea nevoie de o sumă enormă de bani. Aceste strategii producătoare de bani sunt accesibile doar celor care au deja o avere. Împrumuturile flash sunt un exemplu al unui viitor în care nu este o condiție prealabilă să aveți bani pentru a produce bani.

[Mai multe despre împrumuturile flash](https://aave.com/flash-loans/)

<Divider />

### Începeți să economisiți cu cripto {#saving}

#### Creditarea {#lending}

Puteți să câștigați dobândă creditând cripto și să vedeți cum vă cresc fondurile în timp real. În acest moment, ratele dobânzilor sunt mult mai mari decât cele pe care le-ați putea obține la banca dvs. locală (dacă aveți norocul să puteți accesa vreuna). Iată un exemplu:

- Creditați 100 Dai, o monedă [stablecoin](/stablecoins/), unui produs precum Aave.
- Primiți 100 Aave Dai (aDai), care este un token ce reprezintă Dai-ul creditat.
- Valoarea aDai va crește în funcție de ratele dobânzilor și puteți vedea cum vă crește soldul în portofel. În funcție de APR, soldul portofelului va deveni ceva de genul 100,1234 după câteva zile sau chiar ore!
- Puteți retrage în orice moment o cantitate de Dai obișnuită, egală cu soldul dvs. aDai.

<ButtonLink href="/dapps/?category=finance#explore">
  Vedeți dapp-uri de creditare
</ButtonLink>

#### Loterii fără pierderi {#no-loss-lotteries}

Loteriile fără pierdere, precum PoolTogether, sunt un nou mod distractiv și inovator de a economisi bani.

- Cumpărați 100 de bilete folosind 100 de tokenuri Dai.
- Primiți 100 de plDai care reprezintă cele 100 de bilete.
- Dacă unul dintre biletele dvs. este ales câștigător, soldul dvs. plDai va crește cu valoarea fondului de premii.
- Dacă nu câștigați, cei 100 de plDai se reportează la extragerea de săptămâna următoare.
- Puteți retrage oricând o cantitate de Dai obișnuită egală cu soldul plDai.

Fondul de premii este generat de toate dobânzile generate de creditarea biletelor depuse, ca cele din exemplul de creditare de mai sus.

<ButtonLink isSecondary href="https://pooltogether.com">
  Testați PoolTogether
</ButtonLink>

<Divider />

### Schimbați tokenuri {#swaps}

Există mii de tokenuri pe Ethereum. Schimburile descentralizate (DEX) vă permit să tranzacționați tokenuri diferite oricând doriți. Nu renunțați niciodată la controlul activelor dvs. Acest lucru este ca și cum ați folosi un schimb valutar atunci când vizitați o altă țară. Dar versiunea DeFi nu se închide niciodată. Piețele sunt deschise 24/7, 365 de zile pe an, iar tehnologia garantează că va exista întotdeauna cineva care să accepte o tranzacție.

De exemplu, dacă doriți să folosiți loteria fără pierderi PoolTogether (descrisă mai sus), veți avea nevoie de un token precum Dai sau USDC. DEX-urile vă permit să efectuați schimburi de ETH pentru aceste token-uri și invers în momentul în care ați terminat.

<ButtonLink href="/dapps/?category=finance#explore">
  Vedeți schimburile de tokenuri
</ButtonLink>

<Divider />

### Tranzacționare avansată {#trading}

Există opțiuni mai avansate pentru cei ce doresc să tranzacționeze deținând ceva mai mult control. Ordinele cu limită, perpetue, tranzacționarea în marjă și multe altele sunt toate posibile. Cu tranzacționarea descentralizată aveți acces la lichidități mondiale, piața nu se închide niciodată și dețineți mereu controlul asupra activelor dvs.

Atunci când folosiți un schimb centralizat, trebuie să vă depuneți activele înainte de tranzacție și să vă bazați că sunt pe mâini bune. Cât timp activele sunt depuse, acestea sunt în pericol, deoarece schimburile centralizate sunt ținte atractive pentru hackeri.

<ButtonLink href="/dapps/?category=finance#explore">
  Vedeți dapp-urile de tranzacționare
</ButtonLink>

<Divider />

### Măriți-vă portofoliul {#investing}

Există produse de gestionare a fondurilor pe Ethereum care vor încerca să vă crească portofoliul utilizând o strategie la alegerea dvs. Acest lucru este automat, deschis tuturor și nu are nevoie de un manager uman care să vă reducă profiturile.

Un bun exemplu este [fondul DeFi Pulse Index (DPI)](https://defipulse.com/blog/defi-pulse-index/). Acesta este un fond care se reechilibrează automat pentru a vă asigura că portofoliul dvs. include întotdeauna [tokenurile de top în funcție de capitalizarea de piață](https://www.coingecko.com/en/defi). Nu trebuie niciodată să gestionați vreun detaliu și puteți retrage din fond oricând doriți.

<ButtonLink href="/dapps/?category=finance#explore">
  Vedeți aplicațiile dapp de investiţii
</ButtonLink>

<Divider />

### Finanțați-vă ideile {#crowdfunding}

Ethereum este o platformă ideală pentru finanțarea participativă:

- Potențialii finanțatori pot veni de oriunde – Ethereum și tokenurile sale sunt deschise oricui, oriunde în lume.
- Este transparentă, deci colectorii de fonduri pot dovedi câți bani au fost strânși. Puteți urmări chiar și modul în care fondurile sunt cheltuite ulterior, pe parcurs.
- Finanțatorii pot configura rambursări automate dacă, de exemplu, nu s-a respectat un anumit termen limită și nu s-a întrunit o sumă minimă.

<ButtonLink href="/dapps/?category=finance#explore">
  Vedeți aplicațiile dapp de finanțare participativă
</ButtonLink>

#### Finanțare cuadratică {#quadratic-funding}

Ethereum este un software open source și o mare parte din munca de până acum a fost finanțată de comunitate. Aceasta a dus la creșterea unui model nou și interesant de finanțare: finanțarea cuadratică. Acesta are potențialul de a îmbunătăți modul în care finanțăm toate tipurile de bunuri publice în viitor.

Finanțarea cuadratică face în așa fel încât proiectele care primesc cea mai mare finanțare să fie cele cu cererea cât mai unică. Cu alte cuvinte, proiectele care vor îmbunătăți viaţa celor mai mulți oameni. Iată cum funcționează:

1. Există un fond corespunzător de fonduri donate.
2. Începe o rundă de finanțare publică.
3. Puteți semnala că solicitați un proiect donând ceva bani.
4. Odată ce runda s-a încheiat, fondul comun este distribuit proiectelor. Cele cu cea mai mare cerere de câte unu primesc cea mai mare sumă din fondul comun.

Aceasta înseamnă că Proiectul A cu cele 100 de donații de 1 dolar ar putea primi mai multe fonduri decât Proiectul B, cu o singură donație de 10.000 de dolari (în funcție de mărimea fondului comun).

[Mai multe despre finanțarea cuadratică](https://wtfisqf.com)

<Divider />

### Asigurările {#insurance}

Asigurările descentralizate urmăresc reducerea costurilor de asigurare, fiind mai rapide și mai transparente. Fiind mai automatizată, acoperirea este mai accesibilă și plățile sunt mult mai rapide. Datele utilizate pentru decizia cu privire la solicitarea dvs. sunt complet transparente.

Produsele Ethereum, ca orice software, pot fi afectate de bug-uri și alte moduri de a profita. Deci o mulțime de produse de asigurare din acest spațiu se concentrează acum pe protejarea utilizatorilor acestora de pierderile de fonduri. Cu toate acestea, există proiecte care încep să creeze o acoperire pentru tot ceea ce ni se poate întâmpla. Un bun exemplu în acest sens este asigurarea Etherisc's Crop, care are ca scop [protejarea micilor fermieri din Kenya de secetă și inundații](https://blog.etherisc.com/etherisc-teams-up-with-chainlink-to-deliver-crop-insurance-in-kenya-137e433c29dc). Asigurarea descentralizată poate oferi o acoperire mai ieftină pentru fermierii care adesea nu își pot permite asigurarea tradițională.

<ButtonLink href="/dapps/?category=finance#explore">
  Vedeți dapp-urile de asigurare
</ButtonLink>

<Divider />

### Agregatorii și managerii de portofoliu {#aggregators}

Având în vedere ceea ce se întâmplă, veți avea nevoie de o modalitate de a ține evidența tuturor investițiilor, împrumuturilor și tranzacțiilor. Există o multitudine de produse care vă permit să vă coordonați întreaga activitate DeFi dintr-un singur loc. Aceasta este splendoarea arhitecturii DeFi deschise. Echipele pot construi interfețe în care nu puteți doar vedea soldurile din toate produsele, ci puteți folosi și funcțiile acestora. Puteți descoperi utilitatea acestui fapt pe măsură ce continuați explorarea DeFi.

<ButtonLink href="/dapps/?category=finance#explore">
  Vedeți dapp-urile portofoliului
</ButtonLink>

<Divider />

## Cum funcționează DeFi? {#how-defi-works}

DeFi utilizează criptomonede și contracte inteligente pentru a furniza servicii care nu au nevoie de intermediari. În lumea financiară de astăzi, instituțiile financiare acționează ca garanți ai tranzacțiilor. Acest lucru oferă acestor instituții o putere imensă, deoarece banii dvs. circulă prin ele. În plus, miliarde de oameni din întreaga lume nici măcar nu pot accesa un cont bancar.

În DeFi, un contract inteligent înlocuiește instituția financiară în cadrul tranzacției. Un contract inteligent este un tip de cont Ethereum care poate deține fonduri și le poate trimite/rambursa în funcție de anumite condiții. Nimeni nu poate modifica acel contract inteligent atunci când este live – va funcționa întotdeauna așa cum este programat.

Un contract care este conceput pentru a preda o indemnizație sau bani de buzunar ar putea fi programat să trimită bani din Contul A în Contul B în fiecare vineri. Și va face acest lucru doar atât timp cât Contul A are fondurile necesare. Nimeni nu poate să modifice contractul și să adauge Contul C ca beneficiar pentru a fura fonduri.

Contractele sunt și publice, putând fi inspectate și auditate de oricine. Acest lucru înseamnă că, de multe ori, contractele proaste vor fi supuse destul de repede controlului comunității.

Acest lucru înseamnă că trebuie actualmente să avem încredere în membrii cu mai multe abilități tehnice ai comunității Ethereum, care pot citi codul. Comunitatea bazată pe open-source ajută la menținerea dezvoltatorilor sub control, dar această necesitate se va diminua în timp, pe măsură ce contractele inteligente devin mai ușor de citit și sunt elaborate alte modalități pentru a dovedi fiabilitatea codului.

## Ethereum și DeFi {#ethereum-and-defi}

Ethereum este fundația perfectă pentru DeFi din mai multe motive:

- Nimeni nu deține Ethereum sau contractele inteligente care îi sunt asociate – acest lucru oferă tuturor posibilitatea de a utiliza DeFi. Totodată, acest lucru înseamnă că nimeni nu poate schimba regulile ce vă privesc.
- Toate produsele DeFi vorbesc aceeași limbă în culise: Ethereum. Acest lucru înseamnă că multe dintre produse lucrează împreună impecabil. Puteți să împrumutați tokenuri pe o platformă și să schimbați tokenul purtător de dobândă pe o piață diferită sau pe o aplicație complet diferită. Este ca și cum ați fi în măsură să încasați puncte de loialitate la bancă.
- Tokenurile și criptomonedele sunt încorporate în Ethereum, un registru comun – urmărirea tranzacțiilor și a proprietății este ceea ce face Ethereum.
- Ethereum permite libertate financiară completă – majoritatea produselor nu vor prelua niciodată custodia fondurilor dvs., permițându-vă să vă păstrați controlul.

Puteți să vă imaginați DeFi în niveluri:

1. Blockchain – Ethereum conține istoricul tranzacțiilor și situația conturilor.
2. Activele – [ETH](/eth/) și celelalte tokenuri (monede).
3. Protocoalele – [contracte inteligente](/glossary/#smart-contract) care oferă funcționalitatea, de exemplu un serviciu care permite a da împrumuturi descentralizat de active.
4. [Aplicațiile](/dapps/) – produsele pe care le folosim pentru a gestiona și a accesa protocoalele.

## Construiţi DeFi {#build-defi}

DeFi este o mișcare open-source. Protocoalele și aplicațiile DeFi sunt dtoate eschise pentru ca dvs. să le puteţi inspecta, să puteţi crea fork-uri și inova. Din cauza acestei stive pe niveluri (toate împart același blockchain de bază și aceleași active), protocoalele pot fi combinate şi asortate pentru a debloca oportunități combo unice.

<ButtonLink href="/developers/docs/dapps/">
  Mai multe despre construirea de aplicaţii dapp
</ButtonLink>

## Referințe suplimentare {#futher-reading}

### Date despre DeFi {#defi-data}

- [DeFi Prime](https://defiprime.com/)
- [DeFi Llama](https://defillama.com/)

### Articole despre DeFi {#defi-articles}

- [Ghidul începătorului pentru DeFi](https://blog.coinbase.com/a-beginners-guide-to-decentralized-finance-defi-574c68ff43c4) – _Sid Coelho-Prabhu, 6 ianuarie 2020_

### Videoclipuri {#videos}

- [Finematks - educație financiară descentralizată](https://finematics.com/) – _Videoclipuri despre DeFi_
- [The Defiant](https://www.youtube.com/playlist?list=PLaDcID4s1KronHMKojfjwiHL0DdQEPDcq) - _Bazele DeFi: Tot ce trebuie să știți pentru a porni în acest spațiu uneori derutant._
- [Whiteboard Crypto](https://youtu.be/17QRFlml4pA) _Ce este DeFi?_

### Comunități {#communities}

- [Serverul Discord DeFi Llama](https://discord.gg/buPFYXzDDd)
- [Serverul Discord DeFi Pulse](https://discord.gg/Gx4TCTk)
