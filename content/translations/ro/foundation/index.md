---
title: Fundația Ethereum
description: Aflați despre Ethereum Foundation (EF), o organizație non-profit dedicată sprijinirii Ethereum și a tehnologiilor conexe.
hideEditButton: true
lang: ro
---

# Despre Fundația Ethereum {#about-the-ethereum-foundation}

<Logo/>

[Fundația Ethereum](http://ethereum.foundation/) (EF) este o organizație non-profit dedicată sprijinirii lui [Ethereum](/what-is-ethereum/) și a tehnologiilor conexe.

EF nu este o companie, nici chiar o organizație non-profit tradițională. Rolul ei nu este să controleze sau să conducă Ethereum, și nici nu este singura organizație care finanțează dezvoltarea de importanţă majoră a tehnologiilor legate de Ethereum. EF face parte dintr-un [ecosistem](/community/) mult mai mare.

## Inițiative ale Fundației Ethereum {#ethereum-foundation-initiatives}

### Program de sprijin pentru ecosistem {#ecosystem-support-program}

[Programul de sprijin pentru ecosistem](https://esp.ethereum.foundation/) există pentru a oferi atât sprijin financiar, cât și non-financiar proiectelor și entităților din comunitatea mai mare Ethereum, ca să accelereze creșterea ecosistemului. Programul de sprijin pentru ecosistem este o prelungire a Programului original de granturi Ethereum, care se axa în principal pe sprijinul financiar.

Aflaţi mai multe despre Programul de sprijin pentru ecosistem, beneficiarii de granturi anteriori și procesul de solicitare a granturilor la [esp.ethereum.foundation](https://esp.ethereum.foundation/). De asemenea, puteţi vedea [Blogul Programului de sprijin pentru ecosistem](https://blog.ethereum.org/category/ecosystem-support-program/) sau puteţi urmări [@ EF_ESP](https://twitter.com/EF_ESP) ca să aflaţi știrile și anunțurile de ultimă oră.

### Devcon {#devcon}

Din 2014, Fundația Ethereum a organizat Devcon, conferința anuală pentru toți dezvoltatorii, cercetătorii, cugetătorii şi făuritorii din Ethereum.

Puteți accesa conținutul video al prezentărilor conferinței pentru fiecare an, de la înființarea sa, la [archive.devcon.org](https://archive.devcon.org/).

Aflaţi mai multe la [devcon.org](https://devcon.org/), consultaţi [Devcon Blog](https://devcon.org/en/blogs/) sau urmăriţi [@efdevcon](https://twitter.com/EFDevcon) pentru a afla anunţurile de ultimă oră.

### Programul de burse {#fellowship-program}

[Programul de burse al Fundației Ethereum](https://fellowship.ethereum.foundation/) este un proiect pilot care se axează pe căutarea de oportunități în economiile emergente. Țările în curs de dezvoltare reprezintă astăzi peste 80% din populația lumii. Dintre cei aproximativ 400.000 de copii care se nasc zilnic în întreaga lume, mai mult de 360.000 se nasc în țările în curs de dezvoltare. Oamenii din țările în curs de dezvoltare reprezintă nu numai viitorul nostru ca oameni, ci pot reprezenta și următorul miliard de utilizatori activi ai lui Ethereum.

Programul de burse oferă EF o oportunitate de a lucra cu cei care aduc schimbarea, iar proiectele lor au un potențial ridicat de a crea impact în economiile emergente prin folosirea lui Ethereum. Programul oferă o experiență unică, care include mentorat, specializare și acces la lideri din ecosistemul Ethereum.

Aflați mai multe la [fellowship.ethereum.foundation](https://fellowship.ethereum.foundation/) sau consultați [o postare recentă pe blog despre programul de burse](https://blog.ethereum.org/2021/05/07/ethereum-for-the-next-billion/).

<br/>

Pentru a afla mai multe despre Fundație și activitatea acesteia, accesaţi [ethereum.foundation](http://ethereum.foundation/) sau consultaţi [Blogul Fundației Ethereum](https://blog.ethereum.org/) pentru a afla ştirile şi anunţurile EF de ultimă oră.
