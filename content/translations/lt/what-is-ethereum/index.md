---
title: Kas yra Ethereum?
description: Vadovai, ištekliai ir įrankiai, skirti pradedantiesiems Ethereum vartotojams.
lang: lt
---

# Kas yra Ethereum? {#what-is-ethereum}

Norite susipažinti su Ethereum? Esate tinkamoje vietoje. Pradėkime nuo bendro vaizdo.

**Ethereum yra naujos interneto eros pamatas:**

- Tai internetas, kur pinigai ir mokėjimai yra integruoti.
- Tai internetas, kur vartotojai valdo savo duomenis, o programos jūsų nešnipinėja ir nevagiliauja.
- Tai internetas, kur kiekvienas turi prieigą prie atviros finansinės sistemos.
- Tai internetas, sukurtas naudojant neutralią, atviros prieigos infrastruktūrą, kurio nekontroliuoja nei įmonės, nei asmenys.

**Pradėjusi veikti 2015 metais, Ethereum yra pasaulyje pirmaujanti programuojama blokų grandinė.**

**Kaip ir kitos blokų grandinės, Ethereum turi integruotą kriptovaliutą pavadinimu Ether (ETH).** ETH yra skaitmeniniai pinigai. Jei girdėjote apie [bitkoiną](http://bitcoin.org/), tai ETH turi daug tokių pačių savybių. ETH yra visiškai skaitmeninė valiuta ir gali būti akimirksniu nusiųsta bet kam visame pasaulyje. Išleidžiamo šios kriptovaliutos kiekio nereguliuoja nei nacionalinės vyriausybės, nei įmonės - šis procesas yra decentralizuotas ir vyksta retai. Žmonės visame pasaulyje ETH naudoja mokėjimams, kaip investiciją arba kaip užstatą.

**Bet skirtingai nei kitos blokų grandinės, Ethereum yra daug vertingesnė.** Ethereum galima programuoti, todėl kūrėjai gali ją naudoti [kurdami naujo tipo programas](/dapps/).

Šios decentralizuotos programėlės (arba "dAppsai" ; angl. "dApps" - decentralized applications), įgyja visus kriptovaliutų ir blokų grandinės technologijos privalumus. Jų veikimu galima pasitikėti, nes kartą "įkėlus" dAppsą į Ethereum, jis visada veiks tiksliai taip, kaip suprogramuotas. dAppsai gali valdyti skaitmeninį (dar vadinamą "tokenizuotą") turtą, atverdami galimybes kurti naujo tipo finansų programas. Ethereum dAppsai gali būti ir decentralizuoti. Tai reiškia, kad joks subjektas ar asmuo jų negalės valdyti.

**Šiuo metu tūkstančiai programuotojų visame pasaulyje kuria programas Ethereum tinkle, atrasdami vis naujo tipo programų, daugelį kurių galite naudoti jau šiandien:**

- [**Kriptovaliutų piniginės**](/wallets/) leis pigiai ir greitai sumokėti ETH ar kitais skaitmeniniais turto vienetais
- **Finansinės programos,** kurios leis skolintis, skolinti ar investuoti skaitmeninį turtą
- **Decentralizuotos biržos**, kurios įgalina prekiauti skaitmeniniu turtu ar netgi realių įvykių "prognozėmis"
- **Žaidimai,** kuriuose sukurtos vertybės yra jūsų tiesiogiai valdoma nuosavybė, ir net suteikiantys galimybę užsidirbti tikrų pinigų
- **Ir dar daug** daug daugiau.

**Ethereum bendruomenė yra didžiausia ir pati aktyviausia blokų grandinių bendruomenė pasaulyje.** Ją sudaro pagrindinio tinklo protokolo programuotojai, kriptoekonomikos tyrėjai, kiberaktyvistai, kripto "kasimo" organizacijos, ETH savininkai, dAppsų kūrėjai, įprasti vartotojai, anarchistai, įmonės iš Fortune 500 sąrašo, na, o dabar, ir **jūs**.

**Ethereum nepriklauso nuo jokios įmonės ar centralizuotos organizacijos.** Ethereum palaiko ir nuolat tobulina įvairi pasaulinė bendraautorių bendruomenė, plėtojanti įvairias tinklo dalis nuo pagrindinio tinklo protokolo iki programų vartotojams. Šis tinklapis, kaip ir visas Ethereum tinklas, buvo sukurtas ir toliau yra kuriamas grupės žmonių, susibūrusių dirbti bendram tikslui.

**Sveiki atvykę į Ethereum.**

**Neapsisprendžiate, ką daryti toliau?**

- Norite pradėti naudotis Ethereum? [ethereum.org/dapps](/dapps/)
- Smalsu sužinoti daugiau apie Ethereum ir jo technologiją? [ethereum.org/learn](/learn/)
- Esate programuotojas, norintis kurti Ethereum tinkle? [ethereum.org/developers](/developers/)
