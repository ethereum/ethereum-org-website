---
title: پیشنهادهای بهبود اتریوم (EIP)
description: اطلاعات اولیه که برای درک EIPها نیاز دارید
lang: fa
---

# معرفی پیشنهادهای بهبود اتریوم (EIP) {#introduction-to-ethereum-improvement-proposals}

## پیشنهادهای بهبود اتریوم (EIPها) چیست؟ {#what-are-eips}

[پیشنهادهای بهبود اتریوم (EIPها)](https://eips.ethereum.org/) استاندارهایی هستند که ویژگی‌های جدید بالقوه برای فرایندهای اتریوم را شناسایی و مشخص می‌کنند. EIPها حاوی مشخصات فنی برای تغیرات پیشنهادی بوده و به‌عنوان «منبع حقیقت» برای جامعه اتریوم عمل می‌کنند. به‌روزرسانی‌های شبکه و استانداردهای اپلیکیشن برای اتریوم از طریق فرایند EIP مورد بحث قرار گرفته و توسعه داده می‌شوند.

هرکسی در جامعه اتریوم می‌تواند یک EIP بسازد. دستورالعمل‌های نگارش EIPها در [EIP-1‏](https://eips.ethereum.org/EIPS/eip-1) گنجانده شده است. یک EIP در درجه اول باید یک مشخصات فنی مختصر با مقدار کمی انگیزه ارائه دهد. نویسنده EIP مسئول دستیابی به اجماع در جامعه و مستندسازی نظرات جایگزین است. از نظر تاریخی، با توجه به موانع فنی بالا برای ارسال یک EIP خوش‌فرم، اکثر نویسندگان EIP معمولاً توسعه‌دهندگان برنامه یا پروتکل هستند.

## چرا EIPها مهم هستند؟ {#why-do-eips-matter}

EIPها نقش مهمی در نحوه ایجاد تغییرات دارند و در اتریوم به‌صورت مستند ثبت می‌شوند. EIPها روشی برای پیشنهاد، بحث و ایجاد تغییر توسط مردم هستند. البته [انواع مختلفی از EIP‏](https://eips.ethereum.org/EIPS/eip-1#eip-types) وجود دارد، شامل EIPهای هسته‌ای برای تغییرات سطح پایین پروتکل که بر روی اجماع تأثیر می‌گذارند و نیازمند یک ارتقا در شبکه، مثل [EIP-1559‏](https://eips.ethereum.org/EIPS/eip-1559)، و ERCهایی برای استانداردهای برنامه، مانند [EIP-20‏](https://eips.ethereum.org/EIPS/eip-20) و [EIP-721‏](https://eips.ethereum.org/EIPS/eip-721)، هستند.

هر ارتقا در شبکه شامل مجموعه‌ای از EIPها است که باید توسط هر [کلاینت اتریوم](/learn/#clients-and-nodes)در شبکه پیاده‌سازی شوند. این یعنی توسعه‌دهندگان کلاینت برای اینکه اجماعشان را با کلاینت‌های دیگر در شبکه اصلی اتریوم حفظ کنند، باید مطمئن شوند که همه EIPهای لازم را پیاده‌سازی کرده باشند.

EIPها در کنار ارائه مشخصات فنی برای تغییرات، واحدی هستند که حاکمیت در اتریوم پیرامون آن‌ها رخ می‌دهد: هرکس آزاد است یک EIP پیشنهاد دهد و سپس ذی‌نفعان مختلف در اجتماع بر سر اجرای آن به‌عنوان یک استاندارد یا گنجاندن آن در ارتقای شبکه بحث می‌کنند. از آنجایی که EIPهای غیرهسته‌ای (non-core EIPs) نیازی به اجرا شدن توسط همه برنامه‌های کاربردی ندارند (مثلاً می‌توان یک توکن قابل معاوضه ساخت که EIP-20 را اجرا نمی‌کند)، اما EIPهای هسته‌ای باید مورد استفاده گسترده قرار بگیرند (چون همه گره‌ها باید برای باقی ماندن به‌عنوان بخشی از همان شبکه به‌روز بمانند)، EIPهای هسته‌ای در مقایسه با نوع غیرهسته‌ای مستلزم اجماع گسترده‌تر در جامعه اتریوم هستند.

## تاریخچه EIPها {#history-of-eips}

انبار گیت‌هاب [پیشنهادهای بهبود اتریوم (EIP)](https://github.com/ethereum/EIPs)در اکتبر 2015 ساخته شد. فرایند EIP بر فرایند [پیشنهادهای بهبود بیت کوین(EIBها)](https://github.com/bitcoin/bips) مبتنی است که خود بر [پیشنهادهای بهبود پایتون (PEPها)](https://www.python.org/dev/peps/) مبتنی است.

ویراستارهای EIP وظیفه انجام فرایند بازبینی EIPها را برای تأیید صحت فنی، قالب‌بندی، دستور زبان و املای صحیح و سبک کدنویسی برعهده دارند. مارتین بز، ویتالیک بوترین، گوین وود و چند نفر دیگر ویراستاران اصلی EIP از سال 2015 تا 2016 بودند.

ویراستاران فعلی EIP

- Alex Beregszaszi (@axic)
- Gavin John (@Pandapip1)
- Greg Colvin (@gcolvin)
- Matt Garnett (@lightclient)
- Sam Wilson (@SamWilsn)

ویراستاران بازنشسته EIP

- Casey Detrio (@cdetrio)
- Hudson Jameson (@Souptacular)
- Martin Becze (@wanderer)
- Micah Zoltu (@MicahZoltu)
- Nick Johnson (@arachnid)
- Nick Savers (@nicksavers)
- Vitalik Buterin (@vbuterin)

اگر علاقه‌مند به فعالیت به عنوان ویراستار EIP هستید، لطفاً [EIP-5069](https://eips.ethereum.org/EIPS/eip-5069) را چک کنید.

ویراستاران EIP هستند که تصمیم می‌گیرند چه زمانی یک پیشنهاد آماده است تبدیل به یک EIP شود، و همچنین به نویسندگان EIPها کمک می‌کند پیشنهادهایشان را به مراحل بعدی پیش ببرند. [Ethereum Cat Herders](https://www.ethereumcatherders.com/) به برنامه‌ریزی جلسات بین ویراستاران و جامعه اتریوم کمک می‌کنند (نگاهی به [EIPIP](https://github.com/ethereum-cat-herders/EIPIP) بیاندازید).

فرایند کامل استانداردسازی در کنار نمودار آن در [EIP-1](https://eips.ethereum.org/EIPS/eip-1) شرح داده شده است.

## بیشتر بدانید {#learn-more}

اگر علاقه‌مند به مطالعه بیشتر راجع به EIPها هستید، به [وبسایت EIPها](https://eips.ethereum.org/)و[EIP-1](https://eips.ethereum.org/EIPS/eip-1) سر بزنید. تعدادی مرجع مفید برای مطالعه بیشتر:

- [فهرستی از هر پیشنهاد بهبود اتریوم](https://eips.ethereum.org/all)
- [توضیح تمام انواع EIPها](https://eips.ethereum.org/EIPS/eip-1#eip-types)
- [توضیح وضعیت تمام EIPها](https://eips.ethereum.org/EIPS/eip-1#eip-process)

### پروژه های آموزش جامعه {#community-projects}

- [PEEPanEIP](https://www.youtube.com/playlist?list=PL4cwHXAawZxqu0PKKyMzG_3BJV_xZTi1F) — پروژه *PEEPanEIP یک مجموعه ویدیویی آموزشی است که در مورد پیشنهاد بهبود اتریوم (EIP) و ویژگی‌های کلیدی ارتقاهای آینده بحث می‌کند.*
- [EIPs For Nerds](https://ethereum2077.substack.com/t/eip-research) — پروژه *EIPs For Nerds مروری جامع و به سبک ELI5 از پیشنهادهای مختلف بهبود اتریوم (EIPها)، از جمله EIP های اصلی و EIP های لایه کاربردی/زیرساختی (ERC) برای آموزش خوانندگان و ایجاد اجماع در مورد تغییرات پیشنهادی در پروتکل اتریوم، ارائه می‌کند.*
- [EIPs.wtf](https://www.eips.wtf/) — پروژه *EIPs.wtf اطلاعات اضافی برای پیشنهادهای بهبود اتریوم (EIPها)، از جمله وضعیت، جزئیات پیاده‌سازی، درخواست‌های ادغام مرتبط، و بازخورد جامعه ارائه می‌دهد.*
- [EIP.Fun](https://eipfun.substack.com/) — پروژه *EIP.Fun آخرین اخبار در مورد پیشنهادهای بهبود اتریوم (EIP)، به‌روزرسانی‌های جلسات EIP و موارد دیگر را ارائه می‌دهد.*
- [EIPs Insight](https://eipsinsight.com/) — پروژه *EIPs Insight نمایشی از وضعیت فرآیند پیشنهادهای بهبود اتریوم (EIPs) و & آمار بر اساس اطلاعات جمع آوری شده از منابع مختلف است.*

## مشارکت کنید {#participate}

هر کسی می‌تواند یک EIP تهیه کند. پیش از ثبت یک پیشنهاد، باید[EIP-1](https://eips.ethereum.org/EIPS/eip-1) را مطالعه کنید که روند و نحوه نوشتن یک EIP را تشریح می‌کند، و درخواست بازخورد در [Ethereum Magicians](https://ethereum-magicians.org/) کنید، جایی که پیش از ارسل پیش‌نویس، پیشنهادها ابتدا با جامعه در میان گذاشته می‌شوند.

## منابع {#references}

<cite class="citation">

بخشی از محتوای صفحه از [حاکمیت توسعه‌ی پروتکل اتریوم و هماهنگی ارتقای شبکه‌](https://hudsonjameson.com/2020-03-23-ethereum-protocol-development-governance-and-network-upgrade-coordination/) نوشته‌ی هادسون جیمسون تهیه شده‌است

</cite>
