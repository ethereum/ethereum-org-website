---
title: چگونگی تأثیر رویداد ادغام (The Merge) بر عرضه اتر
description: جزئیات تأثیر رویداد ادغام بر عرضه اتر
lang: fa
---

# چگونگی تأثیر رویداد ادغام (The Merge) بر عرضه اتر {#how-the-merge-impacts-ETH-supply}

فرآیند «ادغام» که در سپتامبر سال 2022 انجام گرفت، سبب گردید که شبکۀ اتریوم از مکانیزم اثبات کار به اثبات سهام تغییر کند. نحوۀ صدور رمزارز اتریوم نیز در مقطع وقوع آن گذار دستخوش تغییراتی در شبکه شد. پیش از این، اتر جدید توسط دو منبع صادر می‌شد: لایۀ اجرا (یعنی شبکۀ اصلی) و لایۀ اجماع (یعنی زنجیره بیکن). از زمان وقوع «ادغام»، صدور اتر توسط لایۀ اجرا به صفر رسیده است. بیایید به جزئیات این موضوع بپردازیم.

## اجزای صدور رمزارز اتر {#components-of-eth-issuance}

عرضۀ اتر در شبکه توسط دو فرآیند اصلی انجام می‌پذیرد: صدور و سوزاندن.

**صدور** اتر فرآیند ایجاد رمزارزهای اتریومی است که قبلاً در شبکه وجود نداشته‌اند. پروسه **سوزاندن** اترها نیز زمانی اتفاق می‌افتد که رمزارزهای اتریوم موجود معدوم می‌شوند و از گردش در شبکه حذف می‌گردند. نرخ صدور و سوزاندن توسط چندین پارامتر محاسبه می‌شود، و تعادل بین آن‌ها تعیین‌کننده نرخ تورم /کاهش تورم اتر است که درپی آن حاصل می‌شود.

<Card
emoji=":chart_decreasing:"
title="خلاصه‌ای بر صدور اتر">

-قبل از انتقال به مکانیسم اثبات سهام، استخراجگرها تقریباً 13,000 رمزارز اتر را در روز ایجاد می‌کردند
-تقریباً 1,700 اتر در روز برای سهام‌گذاران ایجاد و صادر می‌شود که براساس حدود 14 میلیون از کل رمزارزهای اتر سهام‌گذاری‌شده در شبکه انجام می‌گیرد
-مقدار دقیق اترهای صادرشده با مکانیسم اثبات سهام، بر مبنای مقدار کل اترهای سهام‌گذاری‌شده در شبکه در نوسان است
- **از زمان وقوع «ادغام»، تنها 1,700 اتر در روز در شبکه باقی می‌ماند، یعنی مقدار کل صدور اتر جدید 88 درصد کاهش یافته است**
-سوزاندن: میزان سوزانده شدن رمزارزهای اتر بسته به تقاضا در شبکه در نوسان است. _اگر_ قیمت متوسط گس در شبکه حداقل 16 gwei در یک روز معین باشد، این قضیه به طور مؤثری 1,700 اتریومی را که برای اعتبارسنج‌ها صادر می‌شود، جبران نموده و تورم خالص اتر را در همان روز به صفر یا کمتر می‌رساند.

</Card>

## قبل از ادغام (تاریخی) {#pre-merge}

### صدور در لایۀ اجرا {#el-issuance-pre-merge}

در مکانیزم اثبات کار، استخراجگرها تنها با لایۀ اجرا در تعامل بودند و در صورتی که به عنوان اولین استخراجگر می‌توانستند بلوک بعدی را حل کنند، پاداش بلوک به آن‌ها تعلق می‌گرفت. از زمان [ارتقای Constantinople ‏](/history/#constantinople)در سال 2019، این پاداش 2 اتر به ازای هر بلوک بود. استخراجگرها حتی برای انتشار بلوک‌های[Ommer](/glossary/#ommer) پاداش دریافت می‌کردند. آن‌ها بلوک‌های معتبری بودند که نمی‌توانستند به زنجیرۀ طولانی‌تر/متعارف بلوک‌های شبکه بپیوندند. این پاداش‌ها به حداکثر 1/75 اتر به ازای هر بلوک ommer می‌رسید، و این پاداش‌ها _علاوه بر_ پاداشی بود که بابت بلوک‌های متعارف در شبکه دریافت می‌شد. فرآیند استخراج یک فعالیت فشرده اقتصادی بود که به طور تاریخی برای ثبات خود نیاز به سطوح بالایی از صدور اتر داشت.

### صدور در لایۀ اجماع {#cl-issuance-pre-merge}

[زنجیره بیکن](/history/#beacon-chain-genesis) در سال ۲۰۲۰ راه‌اندازی شد. امنیت این زنجیره به جای استخراجگرها، توسط اعتبارسنج‌هایی که از مکانیزم اثبات سهام استفاده می‌کنند، تأمین می‌شود. زنجیرۀ بیکن توسط کاربران شبکۀ اتریوم بوت استرپ یا خودگردان‌سازی شد که طی آن، کاربران رمزارز اتر را به صورت یک‌طرفه به قرارداد هوشمندی که روی شبکۀ اصلی (لایۀ اجرا) بود واریز می‌کردند تا درنتیجۀ آن، زنجیرۀ بیکن به‌اندازه همان مقدار اتریوم روی زنجیره جدید به کاربر اعتبار دهد. بعد از این که رویداد «ادغام» انجام گرفت، اعتبارسنج‌های زنجیرۀ بیکن دیگر تراکنش‌ها را پردازش نکردند و نسبت به وضعیت استخر اعتبارسنج اساساً داشتند به اجماع می‌رسیدند.

اعتبارسنج‌ها روی زنجیرۀ بیکن بابت تأیید وضعیت زنجیره و پیشنهاد دادن بلوک‌ها، اتر پاداش می‌گیرند. پاداش‌ها ( یا جریمه‌ها) در هر ایپوک (هر 6/4 دقیقه) براساس عملکرد اعتبارسنج محاسبه و توزیع می‌شوند. پاداش‌های اعتبارسنجی **به طور قابل توجهی**کمتر از پاداش‌های استخراج است که قبلاً در مکانیزم اثبات کار (در هر 13/5 ثانیه 2 اتر) صادر می‌شد، چون اجرای یک گره اعتبارسنجی از نظر اقتصادی چندان مشکل نیست، بنابراین نیازی به پاداش بالا یا ضمانت زیادی در این زمینه ندارد.

### تفکیک صدور اتر قبل از ادغام {#pre-merge-issuance-breakdown}

عرضۀ کل اتر:**معادل 120,520,000 اتر**(در زمان وقوع ادغام در ماه سپتامبر 2022)

**صدور در لایۀ اجرا:**

- در هر 13/3 ثانیه 2/08 اتر تخمین زده شده است/*:**صدور حدود 4,930,000** اتر در یک سال
- منجر به نرخ تورم تقریبی **حدوداً 4/09% درصد**شده است (4/93 میلیون اتر در سال / جمعاً 120/5 میلیون اتر)
- /*این شامل پاداشی برابر 2 اتر برای هر بلوک متعارف، به علاوۀ میانگین 0/08 اتر برای بلوک‌های ommer در طول زمان می‌شود. همچنین از 13.3 ثانیه استفاده می‌کند، یعنی تارگت زمانی در بلوک پایه بدون هیچ‌گونه اثری از [بمب سختی](/glossary/#difficulty-bomb). ([مشاهده منبع](https://bitinfocharts.com/ethereum/))

**صدور در لایۀ اجماع:**

- با استفاده از تمامی 14/000/000 اتر سهام‌گذاری‌شده، نرخ صدور حدوداً معادل 1700 اتر در روز است ([مشاهده منبع](https://ultrasound.money/))
- در نتیجه **حدود 620,500** اتریوم در سال صادر شده است
- منجر به تورم سالانه **حدود 0/52 درصد** شد (620/5 هزار اتر در سال / جمعاً 119/3 میلیون)

<InfoBanner>
<strong>نرخ صدور کل سالانه (قبل ادغام): حدود 4/61 درصد</strong>(4/09 درصد + 0/52 درصد)<br/><br/><strong>حدود 88/7 درصد</strong> از صدوری که در لایۀ اجرا به استخراجگرها تعلق می‌گرفت (4/09 / 4/61 * 100)<br/><br/><strong>میزان 11/3 درصد</strong> برای سهام‌گذاران در لایۀ اجماع صادر می‌شد ( 0/52 / 4/61 * 100)
</InfoBanner>

## بعد از ادغام (مقطع کنونی) {#post-merge}

### صدور در لایۀ اجرا {#el-issuance-post-merge}

صدور در لایۀ اجرا از زمان وقوع «ادغام» به صفر رسیده است. مکانیزم اثبات کار دیگر مسیر معتبری برای تولید بلوک تحت قوانین ارتقایافته در اجماعِ شبکه نیست. تمامی فعالیت‌های لایۀ اجرا در «بلوک‌های بیکن» بسته‌بندی شده، و توسط اعتبارسنج‌های اثبات سهام منتشر و تأیید می‌شوند. پاداش‌ها برای تأیید و انتشار بلوک‌های بیکن به طور جداگانه در لایۀ اجماع محاسبه می‌گردند.

### صدور در لایۀ اجماع {#cl-issuance-post-merge}

صدور در لایۀ اجماع امروز نیز همانند قبل از رویداد «ادغام» با درنظر گرفتن پاداش‌های کوچک برای اعتبارسنج‌هایی که بلوک‌ها را تأیید می‌کنند و پیشنهاد می‌دهند، ادامه دارد. پاداش‌های اعتبارسنجی همچنان به _اعتبارسنج‌هایی_ که در لایۀ اجماع مدیریت می‌شوند تعلق می‌گیرد. برخلاف حساب‌های جاری (حساب‌های «اجرا»)، که می‌توانند در شبکۀ اصلی معامله انجام دهند، این‌ها حساب‌های جداگانۀ اتریومی‌ هستند که نمی‌توانند آزادانه با سایر حساب‌های اتریومی معامله یا تراکنشی داشته باشند. برداشت دارایی‌های موجود در این نوع حساب‌ها را فقط می‌توان با انتقال به یک آدرس اجرایی واحد و مشخص‌شده انجام داد.

از زمان به‌روزرسانی‌های شانگهای/کاپلا که در آوریل سال 2023 به وقوع پیوستند، این برداشت‌ها برای سهام‌گذاران شبکه فعال شده است. سهام‌گذاران تشویق می‌شوند که _عایدی‌ها/پاداش‌های خود را (موجودی بیش از 32 اتر)_ حذف کنند به این دلیل که این دارایی‌ها درحالت غیر هیچ نقشی در وزن سهام‌گذاری‌شان ندارد (که با رسیدن به 32 واحد به حداکثر می‌رسد).

سهام‌گذاران حتی ممکن است بخواهند از شبکه خارج شده و تمامی موجودی اعتبارسنج‌شان را برداشت کنند. برای اطمینان از ثبات شبکۀ اتریوم، تعدادِ اعتبارسنج‌هایی که می‌توانند همزمان شبکه را ترک کنند، محدود شده است.

تقریباً 0/33 درصد از کل تعداد اعتبارسنج‌ها می‌توانند در یک روز مشخص از شبکه خارج شوند. به طور پیش‌فرض، چهار (4) اعتبارسنج می‌توانند در هر ایپوک (هر 6.4 دقیقه، یا 900 اعتبارسنج در روز) از شبکه خارج شوند. به ازای هر 65,536 (<sup>16</sup>‏2) اعتبارسنج وقتی تعدادشان از 262,144 (<sup>18</sup>‏2) بیشتر باشد، تنها یک (1) اعتبارسنج مجاز به خروج است. برای مثال، با وجود بیش از 327,680 اعتبارسنج در شبکه، پنج (5) اعتبارسنج می‌توانند در هر ایپوک (1,125 در روز) از شبکه خارج شوند. شش (6) اعتبارسنج تنها زمانی می‌توانند از شبکه خارج شوند که تعداد کل اعتبارسنج‌های فعال در شبکه بیش از 393,216 باشد و این قضیه به همین ترتیب ادامه دارد.

با برداشت موجودی ازسوی تعدادی بیشتری اعتبارسنج، بیشترین تعداد اعتبارسنجی که می‌تواند از شبکه خارج شود به تدریج به حداقل چهار نفر کاهش می‌یابد تا عمداً از برداشت همزمان مقادیر زیادی اتر سهام‌گذاری‌شده، که موجب بی‌ثباتی در شبکه می‌گردد، جلوگیری گردد.

### تفکیک میزان تورم بعد از «ادغام» {#post-merge-inflation-breakdown}

- عرضۀ کل اتر:**معادل 120,520,000 اتر**(در زمان وقوع ادغام در ماه سپتامبر 2022)
- صدور در لایۀ اجرا: **0**
- صدور در لایۀ اجماع: همانطور که در بالا اشاره شد،**تقریباً 0/52درصد**نرخ صدور سالانه (با 14 میلیون از کل اتر سهام‌گذاری‌شده)

<InfoBanner>
نرخ صدور سالانۀ کل:<strong>حدود 0/52درصد</strong><br/><br/> کاهش خالص در صدور سالانه:<strong>حدود88/7 درصد</strong>((4/61% - 0/52%) / 4/61% * 100)
</InfoBanner>

## <Emoji text=":fire:" size="1" />سوزاندن {#the-burn}

نیروی مخالف صدور اتر، نرخ سوزانده شدنش است. برای اجرایی شدن یک تراکنش بر روی شبکۀ اتریوم، حداقل کارمزد شبکه (که با نام «کارمزد پایه» شناخته می‌شود) باید پرداخت گردد، که مقدارش به طور پیوسته (بلوک به بلوک) بسته به فعالیت شبکه در نوسان و تغییر است. کارمزد به واحد اتر پرداخت می‌شود و برای معتبر تلقی شدن تراکنش‌ها _نیاز_است. این کارمزد در فرآیند انجام یک تراکنش _می‌سوزد_، و از چرخه حذف می‌شود.

<InfoBanner>
سوختن کارمزد در اوت 2021 و با اجرای <a href="/history/#london">ارتقای لندن</a>محقق گردید و از زمان وقوع «ادغام» هم تغییری نکرده است.
</InfoBanner>

علاوه بر سوزاندن کارمزد تراکنش‌ها که طی ارتقای لندن اجرایی شد، اعتبارسنج‌ها می‌توانند جریمه‌هایی را نیز از بابت آفلاین بودنشان یا بدتر از آن متحمل شوند؛ آن‌ها ممکن است با زیر پا گذاشتن قوانین خاصی که امنیت شبکه را تهدید می‌کند، از شبکه بیرون انداخته شوند. این جریمه‌ها باعث کاهش در موجودی اتر اعتبارسنج‌ها می‌گردد؛ جریمۀ برداشت‌شده مستقیماً به حساب‌های دیگر به عنوان پاداش داده نمی‌شود، بلکه به طور اثربخش سوزانده/از گردش در شبکه حذف خواهد شد.

### محاسبۀ میانگین قیمت گس برای کاهش تورم {#calculating-average-gas-price-for-deflation}

همانطور که در بالا صحبت کردیم، مقدار اتر صادرشده در یک روز مشخص به تعداد کل اترهای سهام‌گذاری‌شده بستگی دارد. در زمان نوشتن این مقاله، این مقدار تقریباً برابر 1700 اتر در روز است.

برای تعیین قیمت میانگین گس مورد نیاز به منظور جبران فرآیند صدور در شبکه و تعادل با آن در یک دورۀ معین 24 ساعته، با محاسبۀ تعداد کل بلوک‌ها در یک روز، و دادن زمان 12 ثانیه به هر بلوک شروع می‌کنیم:

- `(یک بلوک /12 ثانیه)*(60 ثانیه/1 دقیقه)= 5 بلوک/دقیقه`
- `(5 بلوک/دقیقه)*(60 دقیقه/1 ساعت)=300 بلوک/ساعت`
- `(300بلوک/ساعت)*(24 ساعت/1 روز)=7200 بلوک/روز`

هر بلوک اتریوم حداکثر`‏15x10^6 واحد گس/بلوک` مصرف می‌کند ([مطالب بیشتر درباره گس](/developers/docs/gas/)). با استفاده از این فرمول، می‌توانیم قیمت متوسط گس را (در واحد gwei/gas) به منظور ایجاد تعادل با صدور در شبکه، با درنظر گرفتن صدور روزانه 1700 اتر حل کنیم:

- `‏7200 بلوک/روز * 15x10^6 واحد گس/بلوک *`‏**`‏Y‏ gwei/gas‏`‏**‏`‏* 1 اتر/10^9 gwei = 1700 اتر/روز`

حل متغیر `Y`:

- `Y = (1700(10^9))/(7200 * 15(10^6)) = (17x10^3)/(72 * 15) = 16 gwei` (با گرد کردن به تنها دو رقم معنادار)

روش دیگر برای بهتر شدن فرمول در مرحلۀ آخر محاسبات، جای‌گذاری متغیر `X` به جای عدد `1700` است که برابر است با میزان صدور روزانه اتر، و ادامه محاسبات به شکل زیر ساده می‌شود:

- `Y = (X(10^3)/(7200 * 15)) = X/108`

می‌توانیم این فرمول را به صورت تابعی از `X` نیز به شرح زیر ساده کنیم:

- تابع `f(X) = X/108` که در آن `X` نرخ صدور روزانه اتر است و تابع`f(X)` نشانگر gwei/گس مورد نیاز برای جبران کلیه اترهایی است که جدیداً در شبکه صادر شده‌اند.

بنابراین، به عنوان مثال اگر`X` (صدور روزانه اتر) به 1800 اتر در روز برسد که تابعی از اترهای سهم‌گذاری‌شده است،`(x) f` (یعنی gwei لازم برای جبران تمام صدور) حدود `‏17 gwei‏`خواهد بود (با استفاده از 2 رقم معنادار)

## بیشتر بخوانید {#further-reading}

- [ادغام](/roadmap/merge/)
- [Ultrasound.money](https://ultrasound.money/) - _ داشبوردی برای تصویرسازی لحظه‌ای صدور و سوزاندن اتر _
- [نمودار صدور اتر](https://www.attestant.io/posts/charting-ethereum-issuance/) - _‏‏Jim McDonald‏ 2020_
