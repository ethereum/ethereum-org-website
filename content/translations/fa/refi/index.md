---
title: امور مالی بازتولیدکننده (ReFi)
description: مروری بر ReFi و موارد استفاده فعلی آن.
lang: fa
template: use-cases
emoji: ":recycle:"
sidebarDepth: 2
image: /images/future_transparent.png
alt: ""
summaryPoint1: یک سیستم اقتصادی جایگزین ساخته شده بر پایه اصول بازتولیدکننده
summaryPoint2: تلاشی برای استفاده از اتریوم برای حل چالش های هماهنگی در سراسر جهان مثل تغییرات آب و هوایی
summaryPoint3: ابزاری برای مقیاس‌پذیری قابل توجه دارایی های سودمند زیست محیطی مانند اعتبارات کربن تایید شده
---

## Refi چیست؟ {#what-is-refi}

**سیستم‌های مالی احیایی (ReFi)** مجموعه‌ای از ابزارها و ایده‌هایی است که بر روی [بلاکچین‌ها](/glossary/#blockchain) ساخته شده‌اند و هدف آن ایجاد اقتصادهایی است که به جای استخراج یا بهره‌کشی، احیاکننده هستند. در نهایت، سیستم های استخراجی منابع موجود را استفاده کرده و از بین می برند که بدون هیچگونه ساز و کار بازتولیدکننده، فاقد قدرت خواهند بود. عملکرد ReFi بر این پنداشت است که ایجاد ارزش پولی باید از استخراج ناپایدار منابع از سیاره و از جوامع ما جدا شود.

در عوض، هدف ReFi حل مشکلات محیط زیستی، همگانی، یا اجتماعی به وسیله ایجاد چرخه های بازتولیدکننده می باشد. این سیستم ها در حالی که برای شرکت کنندگان ارزش تولید می کنند، به طور همزمان به اکوسیستم ها و جوامع هم سود می رسانند.

یکی از پایه های ReFi مفهوم اقتصاد بازتولیدکننده است که توسط جان فولرتون از موسسه Capital مطرح شد. او [هشت اصل به هم پیوسته](https://capitalinstitute.org/8-principles-regenerative-economy/) را پیشنهاد کرد که زیربنای سلامت سیستمیک هستند:

![هشت اصل به هم پیوسته](refi-regenerative-economy-diagram.png)

پروژه های Refi این اصول را هنگام استفاده از [قرارداد های هوشمند](/glossary/#smart-contract) و اپلیکیشن‌های [سیستم های مالی غیر متمرکز (DeFi)](/glossary/#defi) به عنوان محرکی برای رفتارهای بازتولیدکننده به کار می گیرند. به عنوان مثال احیا اکوسیستم های تنزل یافته و تقویت همکاری ها در مقیاس بزرگ برای مسائل جهانی مانند تغییرات آب و هوا و تقلیل تنوع زیستی جانوری.

ReFi همچنین با جنبش [دانش غیرمتمرکز (DeSci)](/desci/) همپوشانی دارد، که از اتریوم به عنوان پلتفرمی برای فراهم کردن سرمایه، تولید کردن، بررسی کردن، اعتبار دادن، ذخیره کردن، و منتشر کردن دانش علمی استفاده می کند. ابزارهای DeSci می توانند برای توسعه استاندارد ها و شیوه های تحقیق پذیر برای اجرا کردن و نظارت کردن بر فعالیت های بازتولیدکننده مانند کاشتن درختان، جمع‌آوری پلاستیک از اقیانوس، یا احیای یک اکوسیستم تخریب شده مفید باشند.

<YouTube id="La52dDzBt2k" />

## توکنیزه کردن اعتبارات کربنی {#tokenization-of-carbon-credits}

**[بازار داوطلبانه کربن (VCM)](https://climatefocus.com/so-what-voluntary-carbon-market-exactly/)** مکانیزمی است برای تامین مالی پروژه هائی که تاثیر مثبت تایید شده بر انتشار کربن دارند؛ یا انتشار مداوم را کاهش می دهند، یا گاز های گل خانه ای را که قبلا در جو منتشر شده اند حذف می‌کنند. پس از تایید این پروژه ها، آن ها یک دارائی به نام "اعتبارات کربن" دریافت می کنند، که می توانند آن ها را به افراد و سازمان هایی که میخواهند از اقدامات آب و هوایی حمایت کنند بفروشند.

علاوه بر VCM، چندین بازار کربن دستوری از طرف دولت («بازارهای سازگاری) وجود دارد که هدف آن ها تعیین قیمت کربن از طریق قوانین و مقررات در یک حوزه قضایی بخصوص (مثلا در یک کشور یا منطقه)، جهت کنترل صدور مجوزهایی است که باید توزیع شوند. بازارهای سازگاری، در حوزه حقوقی خود، آلایندگان را جهت کاهش انتشار گاز های گلخانه ای تشویق می کنند، اما قادر به پاک کردن گاز های گلخانه ای از قبل منتشر شده نیستند.

علی رقم توسعه آن در دهه های اخیر، VCM هنوز با چالش های متعدد مواجه است:

1. پراکندگی زیاد نقدینگی
2. مکانیزم های غیر شفاف تراکنش
3. هزینه های بالا
4. سرعت بسیار پایین معاملات
5. عدم مقیاس پذیری

انتقال VCM به **بازار جدید کربن دیجیتال (DCM)** مبتنی بر بلاکچین، ممکن است فرصتی برای ارتقا دادن تکنولوژی موجود برای معتبر ساختن، معامله کردن و مصرف اعتبارات کربن باشد. بلاکچین‌ها به داده های قابل تایید عمومی اجازه دسترسی برای طیف گسترده ای از کاربرها، و نقدینگی بیشتر را می دهند.

پروژه های Refi با به کارگیری تکنولوژی بلاکچین تعداد زیادی از مشکلات بازار های سنتی را تسهیل می کنند:

- ** نقدینگی در تعداد محدودی از استخر های نقدینگی متمرکز شده است** که هر شخص می تواند آزادانه آن را مبادله کند. تشکیلات بزرگ همانند اشخاص می توانند از این استخر های نقدینگی بدون جستجوی دستی فروشندگان و خریداران، پرداخت هزینه های مشارکت یا هزینه ثبت نام، استفاده کنند.
- **تمامی تراکنش ها به روی بلاکچین‌های عمومی ثبت می شوند**. مسیری که هر یک از اعتبارات کربن جهت فعالیت مبادله طی می کند، به محض در دسترس بودن در DCM برای همیشه قابل ردیابی خواهد بود.
- **سرعت تراکنش تقریبا آنی می باشد**. تامین مقادیر زیاد اعتبارات کربن از طریق بازارهای ارثی می تواند چندین روز یا هفته به طول بینجامد، در حالی که از طریق DCM در عرض چند ثانیه میسر خواهد بود.
- **فعالیت مبادله تجاری بدون هرگونه واسطه انجام می گیرد**، که کارمزد بالایی را درخواست می کنند. اعتبارات کربن دیجیتال نشان دهنده کاهش قابل توجه هزینه در مقایسه با اعتبارات سنتی است.
- **DCM مقیاس پذیز است** و میتواند هم نیاز اشخاص و هم سازمان های بین المللی را بر طرف کند.

### اجزای کلیدی DCM {#key-components-dcm}

چشم انداز فعلی DCM شامل چهار جزء اصلی است:

1. سازمان ها یا سیستم هایی مانند [Verra](https://verra.org/project/vcs-program/registry-system/) و [ Gold Standard](https://www.goldstandard.org/) از قابل اعتماد بودن پروژه هایی که اعتبارات کربن تولید می کنند اطمینان حاصل می کنند. آنها همچنین پایگاه های اطلاعاتی را مدیریت می کنند که اطلاعات کربن دیجیتال از آن ها منشأ می گیرد و می تواند منتقل یا مصرف شود (بازنشسته).

موج جدیدی از پروژه های نوآورانه در حال ساخت بر روی بلاکچین‌ها وجود دارد که در حال تلاش برای ایجاد اختلال برای متصدیان در این بخش هستند.

2. پل های کربنی، با نام مستعار مبدل توکن های دیجیتال، یک فناوری برای نمایش دادن یا انتقال اعتبارات کربن از سازمان های قدیمی به DCM را فراهم می کنند. مثال های قابل توجه شامل [Toucan Protocol](https://toucan.earth/)، [C3](https://c3.app/)، و [Moss.Earth](https://moss.earth/) می شوند.
3. خدمات یکپارچه، اجتناب کربن و/یا حذف اعتبارات را به کاربران نهایی ارائه می کند بنابراین آن ها می توانند اعتبار مزایای زیست محیطی را مطالبه کنند و حمایت خود را از اقدامات آب و هوایی را با دنیا به اشتراک بگذارند.

بعضی شرکت ها مثل [کلیما اینفینیتی (Klima Infinity)](https://www.klimadao.finance/infinity) و [سنکن (Senken)](https://senken.io/) طیف گسترده ای از پروژه های توسعه یافته توسط طرف های ثالت و اعتبار کربن صادر شده زیر نظر استاندارد هایی مثل Verra را ارائه می‌دهند؛ دیگران مثل [نوری (Nori)](https://nori.com/) تنها پروژه های خاص را ارائه می کنند که زیر نظر استاندارد اعتبار کربن خودشان توسعه یافته اند، آنها را صادر می‌کنند و برای هر کدام بازارچه مخصوص به خود را دارند.

4. چارچوب و زیرساخت اساسی که امکان مقیاس‌پذیری اثربخشی و بازده کل زنجیره تامین را در بازار کربن فراهم می کند. [KlimaDAO](http://klimadao.finance/) نقدینگی را به عنوان کالای عمومی تامین می‌کند (امکان خرید یا فروش اعتبار کربن با قیمتی شفاف را برای هر کس فراهم میکند)، مشوق برای افزایش فعالیت در بازارهای کربن و بازنشستگی اعتبارات را از طریق پاداش‌ها، و ابزارهای ساده و هم‌تراز برای دسترسی به اطلاعات و همچنین به‌دست آوردن و بازنشستگی طیف گسترده‌ای از اعتبارات کربن توکن‌سازی‌شده فراهم می‌کند.

## Refi فراتر از بازارهای کربن {#refi-beyond}

با اینکه هم اکنون تاکید زیادی روی بازارهای کربن به طور کلی، و به خصوص انتقال VCM به DCM در این حوزه وجود دارد، Refi به کربن محدود نمی‌شود. دیگر دارایی‌های زیست‌محیطی فراتر از اعتبارات کربن هم می‌توانند توسعه و توکنیزه شوند، که امکان گنجاندن سایر اثرات جانبی نامطلوب را در سطوح پایه ای سیستم‌های اقتصادی آینده فراهم می‌کند. علاوه بر این، جنبه بازتولیدکنندگی این مدل اقتصادی را می‌توان برای سایر بخش ها نیز به کار برد، مثل تامین سرمایه کالاهای عمومی از طریق پلتفرم های تامین مالی درجه دوم مثل [گیتکوین](https://gitcoin.co/). سازمان هایی که بنیاد آنها بر اساس ایده مشارکت آزاد و توزیع منصفانه منابع نهادینه شده است همه را قادر می‌سازند سرمایه ها را به سمت پروژه های نرم افزاری منبع-باز، و نیز پروژه‌های آموزشی، محیط زیستی و پروژه‌های جامعه محور سرازیر کنند.

با تغییر مسیر جریان سرمایه از فعالیت‌های استخراجی به سوی جریان بازتولیدکننده، پروژه‌ها و شرکت‌هایی که مزایای اجتماعی، زیست محیطی یا محلی ارائه می‌کنند - و ممکن است در سیستم سنتی تامین سرمایه ناموفق باشند - می‌توانند از جا بلند شوند و تأثیرات مثبت جانبی را برای جامعه به شکل سریع‌تر و آسان‌تر ایجاد کنند. انتقال به این نوع تأمین سرمایه، همچنین فرصتی برای ایجاد سیستم‌های اقتصادی فراگیر ایجاد می‌کند که در آنها افراد همه بافت‌های جمعیتی می‌توانند به صورت فعال مشارکت کنند، به جای اینکه فقط به طور غیرفعال ناظر باشند. ReFi چشم اندازی از اتریوم را ارائه می‌کند که از آن به عنوان مکانیسمی برای هماهنگی مقابله با چالش‌های پیش روی ما و حیات روی سیاره‌‌مان استفاده می‌شود- به عنوان لایه پایه‌ یک پارادایم اقتصادی جدید، این مکانیسم یک آینده فراگیرتر و پایدارتر برای قرون آینده را ممکن می‌سازد.

## مطالعه بیشتر درباره ReFi

- [نگاه کلی به ارز های کربن و جایگاه آنها در اقتصاد](https://www.klimadao.finance/blog/the-vision-of-a-carbon-currency)
- [وزارت آینده، رمانی که نقش ارزهای دارای پشتوانه کربن در مقابله با تغییرات اقلیمی را شرح می‌دهد](https://en.wikipedia.org/wiki/The_Ministry_for_the_Future)
- [یک گزارش مفصل از سوی Taskforce for Scaling Voluntary Carbon Markets](https://www.iif.com/Portals/1/Files/TSVCM_Report.pdf)
- [توضیح واژه نامه CoinMarketCap از Kevin Owocki و Evan Miyazono درباره ReFi](https://coinmarketcap.com/alexandria/glossary/regenerative-finance-refi)
