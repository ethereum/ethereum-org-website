---
title: چطور می توان از یک کیف پول استفاده کرد
description: راهنمای ارسال و دریافت توکن ها و اتصال به پروژه های web3.
lang: fa
---

# چطور می توان از یک کیف پول استفاده کرد

یاد بگیرید چگونه تمام عملکردهای اساسی یک کیف پول را اجرا کنید. اگر هنوز حساب ندارید، [ چگونه: یک حساب اتریوم باز کنیم](/guides/how-to-create-an-ethereum-account/) را چک کنید.

## کیف پول خود را باز کنید

باید پنل کاربری را ببینید که احتمالا موجودی شما را نشان می دهد و شامل دکمه هایی برای ارسال و دریافت توکن ها است.

## دریافت رمز ارز

آیا می خواهید کریپتو در کیف پول خود دریافت کنید؟

هر حساب اتریوم آدرس دریافت‌کننده خود را دارد که یک توالی منحصر به فرد از اعداد و حروف است. آدرس مانند شماره حساب بانکی عمل می کند. آدرس های اتریوم همواره با "0x" شروع می شوند. می توانید این آدرس را با هر کس به اشتراک بگذارید: انجام این کار بی خطر است.

آدرس شما مانند آدرس منرل شماست: باید آن را به افراد بگویید تا آنها بتوانند شما را پیدا کنند. انجام این کار بی خطر است، چون شما همچنان می توانید در ورودی خود را با کلید دیگری که فقط شما دارید قفل کنید تا هیچ کس نتواند وارد شود، حتی اگر بدانند کجا زندگی می کنید.

باید آدرس عمومی خود را به هر کسی که می خواهد برای شما پول ارسال کند بدهید. بسیاری از اپلیکیشن‌های کیف پول به شما اجازه کپی کردن آدرستان را می دهند یا یک کد QR برای استفاده آسانتر نشان می دهند. از تایپ دستی هرگونه آدرس اتریوم خودداری کنید. این کار به راحتی می تواند به اشتباهات اداری و از دادن پول منجر شود.

اپلیکیشن‌های مختلف ممکن است متفاوت باشند یا از زبان های مختلف استفاده کنند، اما اگر بخواهید پولی منتقل کنید، آنها باید شما را از یک فرآیند مشابه عبور دهند.

1. اپلیکیشن کیف پول خود را باز کنید.
2. روی "دریافت" (یا گزینه معادل آن) کلیک کنید.
3. آدرس اتریوم خود را در کلیپ بورد کپی کنید.
4. آدرس اتریوم دریافت کننده خود را به فرستنده بدهید.

## فرستادن کریپتو

آیا می خواهید ETH را به کیف پول دیگری ارسال کنید؟

1. اپلیکیشن کیف پول خود را باز کنید.
2. آدرس دریافت کننده را بگیرید و مطمئن شوید که به شبکه گیرنده یکسان متصل هستید.
3. آدرس دریافت را وارد کنید یا کد QR را با دوربین خود اسکن کنید، طوری که مجبور نیستید آدرس را به صورت دستی بنویسید.
4. در کیف پول خود بر روی "ارسال" کلیک کنید (یا گزینه مشابه دیگر).

![فیلد آدرس کریپتو را بفرستید](./send.png)
<br/>

5. بسیاری از دارایی ها، مانند Dai یا USDC، روی چندین شبکه‌ وجود دارند. هنگام انتقال توکن های کریپتو، مطمئن شوید که گیرنده از همان شبکه شما استفاده می کند، زیرا آنها قابل معاوضه نیستند.
6. مطمئن شوید که کیف پول شما ETH کافی برای پوشش دادن کارمزد تراکنش، که بسته به شرایط شبکه متفاوت است، دارد. اکثر کیف پول ها به صورت خودکار کارمزد پیشنهادی را به تراکنش اضافه می کنند که سپس می توانید آن را تایید کنید.
7. هنگامی که تراکنش شما پردازش شد، مقدار کریپتو مربوطه در حساب گیرنده نشان داده می شود. بسته به مقدار استفاده شده از شبکه در آن لحظه، این عمل ممکن است از چند ثانیه تا چند دقیقه طول بکشد.

## وصل شدن به پروژه ها

آدرس شما در تمام پروژه های اتریوم یکسان خواهد بود. شما نیاز به ثبت نام جداگانه در هیچ پروژه ای ندارید. هنگامی که کیف پول دارید، بدون هیچ اطلاعات اضافی می توانید به هر پروژه اتریوم متصل شوید. هیچ ایمیل یا اطلاعات شخصی دیگری نیاز نیست.

1. از وبسایت هر پروژه بازدید کنید.
2. اگر صفحه آعازین وبسایت یک پروژه فقط یک توصیف ثابت از پروژه است، باید بتوانید در منو روی دکمه "بازکردن اپلیکیشن" کلیک کنید، که شما را به اپلیکیشن وب واقعی هدایت می کند.
3. پس از ورود به اپلیکیشن روی "اتصال" کلیک کنید

![دکمه ای که به کاربر اجازه می دهد با یک کیف پول به وبسایت متصل شود](./connect1.png)

4. کیف پول خود را از بین لیست گزینه های ارائه شده انتخاب کنید. اگر نمی توانید کیف پول خود را ببینید، ممکن است در زیر گزینه "WalletConnect" پنهان شده باشد.

![انتخاب از لیست کیف پول ها برای اتصال](./connect2.png)

5. برای برقرار کردن اتصال، درخواست امضا را در کیف پول خود تایید کنید. **برای امضای این پیام، نباید به پرداخت هیچ ETH نیاز باشد**.
6. همین! استفاده از اپلیکیشن را شروع کنید. در [صفحه برنامه های غیرمتمرکز](/dapps/#explore) می توانید پروژه های جالبی را پیدا کنید. <br />

<InfoBanner shouldSpaceBetween emoji=":eyes:">
  <div>می‌خواهید بیشتر بدانید؟</div>
  <ButtonLink href="/guides/">
    راهنماهای دیگر ما را ببینید
  </ButtonLink>
</InfoBanner>

## پرسش‌های متداول

### اگر من صاحب یک آدرس اتریوم باشم، صاحب همان آدرس روی سایر بلاک‌چین‌ها نیز هستم؟

می توانید از یک آدرس یکسان در تمام بلاک‌چین‌های سازگار با EVM استفاده کنید (اگر کیف پول با عبارت بازیابی دارید). این [لیست](https://chainlist.org/) بلاک‌چین‌هایی را که در آن می‌توانید از آدرس یکسان استفاده کنید نمایش میدهد. بعضی بلاک‌چین‌ها، مثل بیتکوین، قوانین شبکه کاملا متفاوتی اجرا می‌کنند و برای استفاده از آن شبکه به آدرس متفاوت با فرمت متفاوت احتیاج است. اگر از یک کیف پول مبتنی بر قرارداد هوشند استفاده می‌کنید، باید وب‌سایت ارائه دهنده خدمات را برای کسب اطلاعات درباره بلاک‌چین‌های مورد پشتیبانی بررسی کنید.

### آیا می توانم از یک آدرس یکسان در چند دستگاه استفاده کنم؟

بله، می توانید از یک آدرس یکسان در چند دستگاه استفاده کنید. کیف پول ها از نظر فنی فقط یک رابط برای نشان دادن موجودی‌تان به شما و انجام تراکنش ها هستند، و حساب شما در بلاک‌چین ذخیره می شود نه در کیف پول.

### رمزارز را دریافت نکردم، از کجا می توانم وضعیت تراکنش را بررسی کنم؟

برای دیدن وضعیت هر تراکنش در زمان واقعی، می توانید از [جستجوگر‌های بلاک](/developers/docs/data-and-analytics/block-explorers/) استفاده کنید. تنها کاری که باید انجام دهید این است که آدرس کیف پول خود یا ID تراکنش را جستجو کنید.

### آیا می توانم تراکنش ها را لغو کنم یا باز گردانم؟

خیر، پس ار تایید تراکنش، نمی توانید تراکنش را لغو کنید.
