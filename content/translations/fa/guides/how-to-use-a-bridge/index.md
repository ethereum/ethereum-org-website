---
title: چگونه توکن ها را به لایه دوم ارتباط دهیم
description: راهنمای نحوه انتقال توکن‌ها از اتریوم به لایه 2 با استفاده از یک پل.
lang: fa
---

# چگونه توکن ها را به لایه دوم ارتباط دهیم

هرگاه ترافیک شبکۀ اتریوم زیاد شود، ممکن است گران‌تر شود. یکی از راه‌حل‌ها در مواجهه با این مشکل ایجاد «لایه‌های» جدید است: یعنی شبکه‌های مختلفی که به روش‌های مشابه با خود شبکۀ اتریوم کار می‌کنند. شبکه‌های معروف به لایه 2، با پردازش تعداد زیادی از تراکنش‌ها با کارمزد پایین به کاهش تراکم و هزینه در شبکۀ اتریوم کمک می‌کنند و تنها هر چند وقت یک بار نتایج پردازش‌ها را بر روی اتریوم ذخیره می‌کنند. به این ترتیب، لایه‌های 2 ما را قادر می‌سازند تا با سرعت بیش‌تر و هزینۀ کمتر تراکنش‌های خود را انجام دهیم. بسیاری از پروژه‌های رمزارزیِ محبوب، در حال انتقال به لایه‌های 2 به دلیل مزایای زیاد آنها هستند. آسان‌ترین راه برای انتقال توکن‌ها از شبکۀ اتریوم به لایۀ 2 استفاده از پل است.

**پیش‌شرط‌:**

- برای نصب یک کیف پول رمزارز می‌توانید از این راهنمای آموزشی استفاده کنید:[چگونه یک حساب اتریوم «ثبت کنیم»](/guides/how-to-register-an-ethereum-account/)
- وجوهی به کیف پول خود واریز کنید

## 1. تصمیم بگیرید که از کدام شبکۀ لایه 2 می‌خواهید استفاده کنید

می‌توانید در مورد پروژه‌های مختلف و لینک‌های مهم در [صفحۀ لایه 2](/layer-2/) ما اطلاعات بیشتری کسب کنید.

## 2. به پل انتخاب شده بروید

تعدادی از محبوب‌ترین لایه‌های 2:

- [پل Arbitrum](https://bridge.arbitrum.io/?l2ChainId=42161)
- [پل Optimism](https://app.optimism.io/bridge/deposit)
- [پل شبکه Boba](https://gateway.boba.network/)

## 3. با کیف‌پول خود به پل متصل شوید

مطمئن شوید که کیف‌پولتان به شبکۀ اصلی اتریوم متصل است. اگر متصل نباشد، وبسایت به صورت خودکار از شما می‌خواهد که شبکۀ خود را تغییر دهید.

![رابط مشترک برای پل زدن توکن‌ها](./bridge1.png)

## 4. مبلغ مدنظرتان را مشخص کرده و آن را انتقال دهید

برای جلوگیری از اتفاقات ناخوشایند، آنچه را که در ازای این انتقال در شبکه لایه 2 دریافت خواهید کرد و نیز کارمزدها را بررسی کنید.

![رابط مشترک برای پل زدن توکن‌ها](./bridge2.png)

## 5. تراکنش را در کیف‌پولتان تایید کنید

باید با ETH هزینه انجام تراکنش را پرداخت کنید.

![رابط مشترک برای پل زدن توکن‌ها](./bridge3.png)

## 6. صبر کنید تا پول‌تان انتقال یابد

این فرآیند نباید بیش‌تر از 10 دقیقه طول بکشد.

## 7. شبکه لایه 2 انتخابی‌تان را به کیف‌پولتان اضافه کنید (اختیاری)

می‌توانید از [chainlist.org](http://chainlist.org) برای پیداکردن جزئیات RPC شبکه استفاده کنید. به محض اینکه شبکه اضافه شود و تراکنش پایان یابد، باید توکن‌ها را در کیف‌پولتان مشاهده کنید.
<br />

<InfoBanner shouldSpaceBetween emoji=":eyes:">
  <div>می‌خواهید بیشتر بدانید؟</div>
  <ButtonLink href="/guides/">
    راهنماهای دیگر ما را ببینید
  </ButtonLink>
</InfoBanner>

## پرسش‌های متداول

### اگر پول‌هایم در یک صرافی باشد چطور؟

ممکن است بتوانید سرمایۀ خود را مستقیماً از یک صرافی برداشت و به چند شبکۀ لایه 2 انتقال دهید. برای اطلاعات بیشتر، بخش «انتقال به لایه 2» را در [صفحه لایه 2](/layer-2/) ما بررسی کنید.

### بعد از بریج و انتقال توکن‌هایم به لایه 2 می‌توانم دوباره به شبکۀ اصلی اتریوم برگردم؟

بله، شما همیشه می‌توانید دارایی‌تان را با استفاده از همان پل مجدداً به شبکۀ اصلی برگردانید.
