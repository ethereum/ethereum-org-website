---
title: چگونه ترجمه کنیم
lang: fa
description: راهنمای استفاده از Crowdin جهت ترجمه‌ ethereum.org
---

# چگونه ترجمه کنیم {#how-to-translate}

## راهنمای تصویری {#visual-guide}

برای افرادی که یادگیری تصویری را ترجیح می‌دهند، راهنمای ساخت حساب کاربری Crowdin با لوکا را تماشا کنید. همچنین می‌توانید تمامی مراحل طی شده را در قالب متن، در بخش بعدی پیدا کنید.

<YouTube id="Ii7bYhanLs4" />

## راهنمای نوشتاری {#written-guide}

### به پروژه‌ ما در سایت Crowdin بپیوندید {#join-project}

شما باید به حساب کاربری خود در Crowdin وارد شوید و یا اگر از قبل حسابی ندارید، ثبت‌نام کنید. برای ثبت نام تنها چیزی که لازم است یک حساب ایمیل و رمز عبور است.

<ButtonLink to="https://crowdin.com/project/ethereum-org/">
  به پروژه ما بپیوندید
</ButtonLink>

### زبان خود را انتخاب کنید {#open-language}

بعد از ورود به حساب Crowdin، شما جزئیات پروژه و لیست تمامی زبان‌های موجود را مشاهده خواهید کرد. همچنین، هر زبان شامل اطلاعاتی درباره تعداد کل کلمات قابل ترجمه و یک نمای کلی از مقدار محتوای ترجمه و تائید شده در آن زبان می‌باشد.

زبانی که میخواهید ترجمه کنید را انتخاب نموده تا لیست فایل‌های موجود برای ترجمه را مشاهده کنید.

![فهرست زبان ها در Crowdin](./list-of-languages.png)

### سندی را برای کار پیدا کنید {#find-document}

محتوای وب سایت به تعدادی اسناد و سطل محتوا تقسیم می شود. می توانید پیشرفت هر سند را در سمت راست بررسی کنید - اگر پیشرفت ترجمه زیر 100٪ است، لطفا مشارکت کنید!

زبان خود را در فهرست نمی بینید؟ [یک مسئله باز کنید](https://github.com/ethereum/ethereum-org-website/issues/new/choose) یا در [دیسکورد](/discord/) ما بپرسید

![فایل های ترجمه شده و ترجمه نشده در Crowdin](./crowdin-files.png)

نکته‌ای در مورد سبد های محتوا: ما از «سبد های محتوا» در Crowdin استفاده می‌کنیم تا ابتدا محتوای دارای بالاترین اولویت منتشر شود. زمانی که یک زبان، برای مثال [فیلیپینی](https://crowdin.com/project/ethereum-org/fil#) را نگاه می‌کنید، پوشه‌هایی برای سبد محتوا می‌بینید («۱. صفحه‌ خانه»، «۲. ضروریات"، "3. اکتشاف"، و غیره).

ما به شما توصیه می‌کنیم به ترتیب (... → ۳ → ۲ → ۱) ترجمه کنید که صفحات با بیشترین استفاده اول ترجمه شوند.

[درباره سبدهای محتوای ethereum.org بیشتر بیاموزید](/contributing/translation-program/content-buckets/)

### ترجمه کنید {#translate}

پس از انتخاب فایلی که می خواهید ترجمه کنید، در ویرایشگر آنلاین باز خواهد شد. اگر قبلاً از Crowdin استفاده نکرده‌اید، می‌توانید از این راهنمای سریع برای مرور اصول اولیه استفاده کنید.

![ویرایشگر آنلاین Crowdin](./online-editor.png)

**_1 – نوار کناری سمت چپ_**

- ترجمه نشده (قرمز) – متنی که هنوز روی آن کار نشده است. اینها متن هایی هستند که باید ترجمه کنید.
- ترجمه شده (سبز) - متنی که قبلا ترجمه شده است، اما هنوز بازبینی نشده است. می‌توانید ترجمه‌های دیگری را پیشنهاد دهید یا با استفاده از دکمه‌های «+» و «-» در ویرایشگر، به ترجمه‌های موجود رأی دهید.
- تایید شده (علامت تیک) - متنی که قبلاً بررسی شده و در حال حاضر در وب‌سایت فعال است.

همچنین می‌توانید از دکمه‌های بالای صفحه به منظور جستجوی متنی خاص، فیلتر کردن آنها بر اساس وضعیت یا تغییر نما استفاده کنید.

**_2 - بخش ویرایشگر_**

منطقه اصلی ترجمه - متن مبدأ در بالا با زمینه و اسکرین‌شات های اضافی، در صورت وجود، نمایش داده می شود. برای پیشنهاد ترجمه جدید، ترجمه خود را در قسمت "Enter translation here" وارد کنید و روی Save کلیک کنید.

همچنین می‌توانید ترجمه‌های موجود متن و ترجمه‌ها به زبان‌های دیگر و همچنین تطبیق حافظه ترجمه و پیشنهادات ترجمه ماشینی را در این بخش بیابید.

**_3 - نوار کناری سمت راست_**

اینجا جایی است که می توانید نظرات، گزینه‌های حافظه ترجمه و گزینه‌های واژه نامه را بیابید. نمای پیش‌فرض نظرات را نشان می‌دهد و به مترجمان اجازه می‌دهد با هم ارتباط برقرار کنند، مسائل را مطرح کنند یا ترجمه‌های نادرست را گزارش کنند.

با استفاده از دکمه‌های بالای صفحه، می‌توانید به حافظه ترجمه بروید که در آن می‌توانید ترجمه‌های موجود را جستجو کنید، یا به واژه‌نامه بروید که حاوی توضیحات و ترجمه‌های استاندارد واژه‌های کلیدی است.

می‌خواهید بیشتر بدانید؟ با خیالی راحت می توانید [اسناد نحوه استفاده از ویرایشگر آنلاین Crowdin](https://support.crowdin.com/online-editor/) را بررسی کنید

### فرایند بازبینی {#review-process}

هنگامی که ترجمه را کامل کردید (یعنی همه فایل‌های سبد محتوا 100% را نشان می‌دهد)، خدمات ترجمه حرفه‌ای ما محتوا را بررسی می‌کند (و احتمالاً ویرایش می‌کند). پس از تکمیل بررسی (یعنی وقتی پیشرفت بازبینی 100٪ شد)، آن را به وب سایت اضافه می کنیم.

<InfoBanner shouldCenter emoji=":warning:">
  لطفا از ترجمه‌های ماشینی برای ترجمه‌ پروژه استفاده نکنید. همه‌ ترجمه‌ها پیش از اضافه شدن به وبسایت بررسی می‌شوند. اگر ترجمه‌های شما، ترجمه‌ ماشینی به نظر برسند، رد می‌شوند و افرادی که از ترجمه‌های ماشینی استفاده کنند معمولا از پروژه حذف می‌شوند.
</InfoBanner>

### در ارتباط باشید {#get-in-touch}

سوالی دارید؟ یا می خواهید با تیم ما و سایر مترجمان همکاری کنید؟ لطفاً در کانال [سرور دیسکورد ethereum.org](/discord/) ما پست کنید

همچنین می توانید از طریق translations@ethereum.org با ما در تماس باشید

از مشارکت شما در برنامه ترجمه ethereum.org سپاسگزاریم!
