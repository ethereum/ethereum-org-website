---
title: اصول طراحی
lang: fa
description: اصول طراحی ethereum.org و تصمیم گیری های محتوایی
---

# اصول طراحی ما {#contributing-to-ethereumorg-}

<Emoji text=":wave:" size={1} /> سلام، به اصول طراحی برای ethereum.org خوش آمدید. این بخشی از یک فرآیند مداوم برای تکامل و بهبود ethereum.org است.

اصول ما، ظاهر و حس سایت و محتوایی که در آن وجود دارد را مشخص می کند.

پیش از [عضویت در ethereum.org](/contributing/) باید این موارد را مطالعه کنید.

## اصول طراحی چیست؟ {#ways-to-contribute}

نگران نباشید، خیلی ساده اند! **اصول طراحی** مجموعه ای از دستورالعمل هایی هستند که ما در هنگام طراحی (یعنی ایجاد، حفظ یا به روز رسانی) چیزی به آن ها استناد می کنیم.

در زمینه ethereum.org، این اصول طراحی پایه و اساس چیزی است که می‌خواهیم وب‌سایت نشان دهد و به جهان ارائه دهد. آن ها هم آرمانی هستند **و** هم کاربردی. این تنها _ظاهر_ وب سایت نیست، بلکه نحوه _کارکرد_ و حتی _احساسی_ است که در فرد ایجاد می کند. همه چیز، از رنگ ها گرفته تا چیدمان صفحه و نحوه صحبت درباره اتریوم در وب سایت باید با این اصول ارائه شود.

## اصول در عمل {#how-decisions-about-the-site-are-made}

به مثال زیر توجه کنید. یکی از این اصول "اعتبار" است، به این معنی که ما می خواهیم بازدیدکنندگان سایت _احساس کنند_ و _بدانند_ که سایت قابل اعتماد است - درست مانند اکوسیستم گسترده‌تر اتریوم. در این اصل، ما 3 "زیر اصول" کاربردی داریم که معتقدیم گام های عملی هستند که می توانیم برای معتبر کردن سایت برداریم:

- _"تازه"_ یعنی محتوا را به روز نگه دارید.
- _"اثبات اجتماعی"_ یعنی نشان دادن اندازه، تنوع و فعالیت اکوسیستم (می‌دانید: پیشرفت ارتقا اتریوم، دیفای (DeFi)، بازی، تمام هکاتون ها و...)
- _"سازگار"_ یعنی ثبات در طراحی سایت و لحن و درستی نگارش.

بنابراین هنگامی که ما در حال تصمیم گیری در مورد طراحی، یا تصمیم گیری در مورد کپی رایت هستیم، می توانیم به اصل "اعتبار" اشاره کنیم و بپرسیم:

- _"آیا این سایت اطلاعات به‌روز شده را منعکس می کند؟"_
- _"ما چگونه و در کجا اندازه و فعالیت اکوسیستم را نشان می دهیم؟"_
- _"آیا طرح های پیشنهادی جدید یکی از اعضای جامعه که در حال بررسی آن ها هستم، با طرح فعلی و نوشته های موجود در سایت همخوانی دارد؟"_

## اصول طراحی ethereum.org {#contributors}

### 1. الهام بخش {#1-inspirational}

سایت باید الهام بخش کاربران باشد تا ببینند اتریوم چگونه می تواند دنیا را تغییر دهد. باید افراد را به اکتشاف، بازی و سرهم بندی با ابزارها و برنامه های اکوسیستم اتریوم ترغیب کند.

- **رادیکال**: این سایت باید اهداف بلندپروازانه اتریوم را برای تغییر عمده جهان بیان کند. باید واضح باشد که Ethereum تنها یک دسته فن آوری جدید نیست - بلکه یک فن آوری تحول آفرین است.
- **توانمندسازی از طریق آموزش:** سایت باید افراد را آموزش دهد تا بتوانند پتانسیل اتریوم را درک کنند، جایگاه خود را در اکوسیستم پیدا کنند و برای مشارکت در آن احساس قدرت کنند.

هدایت بصری • محتوا

### 2. جهانی {#2-universal}

اتریوم یک پروژه جهانی و غیر متمرکز است و مخاطبان ما این موضوع را منعکس می کنند. سایت باید این دورنما را داشته باشد که برای همه قابل دسترس باشد و نسبت به بسیاری از فرهنگ های جهان حساس باشد.

- **دسترسی پذیر:** سایت باید از دستورالعمل های دسترسی - از جمله برای افرادی که اتصالات با پهنای باند پایین دارند - پیروی کند.
- **ساده و سرراست:** سایت باید ساده و بدون ابهام باشد. متن نباید از زبانی استفاده کند که ممکن است در ترجمه اشتباه تعبیر شود یا گم شود.
- **اتریوم چند وجهی است:** اتریوم یک پروژه، یک مجموعه کد، یک جامعه و یک چشم انداز است. اتریوم به دلایل مختلف برای افراد مختلف ارزشمند است و راه های زیادی برای مشارکت در آن وجود دارد.

سیستم های نوشتاری • استفاده از رنگ • هدایت بصری • محتوا

### 3. یک داستان خوب {#3-a-good-story}

وب سایت باید مانند یک داستان خوب عمل کند. بازدیدکنندگان در یک سفر هستند و محتوایی که ارائه می دهید بخشی از آن است. مشارکت های شما باید در یک روایت روشن قرار گیرند: روایتی با یک آغاز (نقطه ورود / مقدمه)، میانی (مجموعه ای از آموخته ها و بینش ها)، و پایانی (پیوند(ها) به منابع مرتبط، یا مراحل بعدی).

- **سلسله مراتبی**: یک معماری اطلاعاتی واضح و سلسله مراتبی به بازدیدکنندگان سایت ethereum.org کمک می کند تا سایت را "به عنوان یک داستان" در مسیر رسیدن به اهداف خود دنبال کنند.
- **سنگ محک:** ما سنگ محک برای هر کسی هستیم که به دنبال پاسخ است. ما نمی خواهیم جایگزین بسیاری از منابعی شویم که در حال حاضر وجود دارند. ما پاسخ می‌دهیم & گام‌های بعدی قابل‌اطمینان را ارائه می‌دهیم.

سفرهای کاربر • محتوا

### 4. اعتبار {#4-credible}

افراد ممکن است به دنبال معرفی خود به اکوسیستم اتریوم باشند یا ممکن است شکاک باشند. این مسئولیت را در نحوه برقراری ارتباط بپذیرید. اطمینان حاصل کنید که هر دو با اطمینان بیشتری از اکوسیستم اتریوم خارج می شوند.

- **تازه:** همیشه به روز.
- **اثبات اجتماعی:** نشان دادن اندازه، تنوع و فعالیت اکوسیستم.
- **سازگار:** ثبات در طراحی و محتوا اعتبار را نشان می‌دهد.

هدایت بصری • محتوا

### 5. بهبود مشارکتی {#5-collaborative-improvement}

وب سایت حاصل کار بسیاری از مشارکت کنندگان است، درست مانند اکوسیستم به عنوان یک کل.

- **باز:** شفافیت کد منبع، فرآیندها و پروژه‌ها را در سراسر اکوسیستم جشن می گیریم.
- **قابل توسعه:** مدولار بودن یک تمرکز کلیدی در پشت هر کاری است که انجام می‌دهیم، بنابراین مشارکت‌ها نیز باید ماژولار باشند. طراحی اصلی، کد جزء& و اجرای سایت باید امکان توسعه آسان آن را در آینده فراهم کند.
- **تجربی:** ما دائماً در حال آزمایش، تست و تکرار هستیم.
- ** مشارکتی:** این پروژه همه ما را گرد هم می آورد.
- **پایدار:** آماده‌سازی برای نگهداری طولانی مدت توسط جامعه

شما می توانید اصول طراحی ما را در عمل [در سایت ما](/) ببینید.

## بازخورد بدهید {#give-feedback}

**نظرات خود را در مورد این سند با ما در میان بگذارید!** یکی از اصول پیشنهادی ما "**بهبود مشارکتی**" است، به این معنی که ما می خواهیم وب سایت، محصول بسیاری از مشارکت کنندگان باشد. بنابراین باتوجه به این اصل، می خواهیم این اصول طراحی را با جامعه اتریوم به اشتراک بگذاریم.

در حالی که این اصول روی وب سایت ethereum.org متمرکز شده اند، امیدواریم که بسیاری از آن ها نماینده ارزش های کلی اکوسیستم اتریوم باشند (به عنوان مثال می توانید تاثیر [اصول وایت‌پیپر اتریوم](https://github.com/ethereum/wiki/wiki/White-Paper#philosophy) را ببینید). شاید حتی بخواهید برخی از آن ها را در پروژه خود بگنجانید!

نظرات خود را از طریق [سرور Discord](https://discord.gg/ethereum-org) یا به وسیله [ایجاد یک مسئله](https://github.com/ethereum/ethereum-org-website/issues/new?assignees=&labels=Type%3A+Feature&template=feature_request.yaml&title=) با ما در میان بگذارید.
