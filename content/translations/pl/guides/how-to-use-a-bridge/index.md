---
title: Jak przenieść tokeny do warstwy 2 przy użyciu mostu
description: Przewodnik wyjaśniający, jak przenieść tokeny z Ethereum do warstwy 2 za pomocą mostu.
lang: pl
---

# Jak przenieść tokeny do warstwy 2 przy użyciu mostu

Jeśli ruch na Ethereum jest duży, może stać się drogi. Jednym z rozwiązań jest stworzenie nowych „warstw”: tj. różnych sieci, które działają w podobny sposób jak samo Ethereum. Te tak zwane warstwy 2 pomagają zmniejszyć przeciążenie i koszty na Ethereum, przetwarzając znacznie więcej transakcji po niższych opłatach i przechowując ich wyniki w Ethereum tylko co jakiś czas. W związku z tym te warstwy 2 umożliwiają nam dokonywanie transakcji ze zwiększoną szybkością i obniżonymi kosztami. Wiele popularnych krypto projektów przenosi się do warstwy 2 ze względu na te korzyści. Najprostszym sposobem na przeniesienie tokenów z Ethereum do warstwy 2 jest użycie mostu.

**Wymaganie wstępne:**

- posiadanie portfela kryptowalutowego, możesz postępować zgodnie z tym samouczkiem: [Jak „zarejestrować” konto Ethereum](/guides/how-to-create-an-ethereum-account/)
- dodanie środków do portfela

## 1. Określ jaką sieć warstwy 2 chcesz używać

Możesz dowiedzieć się więcej o różnych projektach i ważnych linkach na naszej [stronie warstwy 2](/layer-2/).

## 2. Przejdź do wybranego mostu

Niektóre popularne warstwy 2 to:

- [Most Arbitrum](https://bridge.arbitrum.io/?l2ChainId=42161)
- [Most Optimism](https://app.optimism.io/bridge/deposit)
- [Most sieci Boba](https://gateway.boba.network/)

## 3. Połącz się z mostem za pomocą portfela

Upewnij się, że Twój portfel jest połączony z siecią główną Ethereum. Jeśli tak nie jest, strona automatycznie wyświetli komunikat i poprosi o zmianę sieci.

![Podstawowy interfejs przenoszenia tokenów przy użyciu mostu](./bridge1.png)

## 4. Określ kwotę i przenieś środki

Zapoznaj się z kwotą, jaką otrzymasz w zamian za korzystanie z sieci warstwy 2 i opłatami, aby uniknąć nieprzyjemnych niespodzianek.

![Podstawowy interfejs przenoszenia tokenów przy użyciu mostu](./bridge2.png)

## 5. Potwierdź transakcję w swoim portfelu

Będziesz musiał uiścić opłatę w postaci ETH za przetworzenie transakcji.

![Podstawowy interfejs przenoszenia tokenów przy użyciu mostu](./bridge3.png)

## 6. Poczekaj na przeniesienie środków

Proces ten nie powinien zająć więcej niż 10 minut.

## 7. Dodaj wybraną sieć warstwy 2 do swojego portfela (opcjonalne)

Możesz użyć [chainlist.org](http://chainlist.org), aby znaleźć szczegóły RPC sieci. Po dodaniu sieci i zakończeniu transakcji powinieneś zobaczyć tokeny w swoim portfelu.
<br />

<InfoBanner shouldSpaceBetween emoji=":eyes:">
  <div>Chcesz dowiedzieć się więcej?</div>
  <ButtonLink href="/guides/">
    Zobacz nasze inne przewodniki
  </ButtonLink>
</InfoBanner>

## Często zadawane pytania

### Co jeśli mam środki na giełdzie?

Możliwe, że będziesz w stanie wypłacić środki do niektórych warstw 2 bezpośrednio z giełdy. Sprawdź sekcję „Przejdź do warstwy 2” na naszej [stronie warstwy 2](/layer-2/), aby uzyskać więcej informacji.

### Czy mogę wrócić do sieci głównej Ethereum po przeniesieniu moich tokenów do warstwy 2?

Tak, zawsze możesz przenieść swoje środki z powrotem do sieci głównej przy pomocy tego samego mostu.
