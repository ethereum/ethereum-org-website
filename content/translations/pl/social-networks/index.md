---
title: Zdecentralizowane sieci społecznościowe
description: Przegląd zdecentralizowanych serwisów społecznościowych w Ethereum
lang: pl
template: use-cases
emoji: ":mega:"
sidebarDepth: 2
image: /images/ethereum-learn.png
summaryPoint1: Oparte na łańcuchu bloków platformy umożliwiające interakcje społeczne oraz tworzenie i rozpowszechnianie treści.
summaryPoint2: Zdecentralizowane sieci mediów społecznościowych zapewniają ochronę prywatności użytkowników i większe bezpieczeństwo danych.
summaryPoint3: Tokeny i NFT otwierają nowe możliwości monetyzacji treści.
---

Serwisy społecznościowe odgrywają ogromną rolę w naszej codziennej komunikacji i wzajemnych interakcjach. Scentralizowana kontrola takich serwisów jest jednak źródłem wielu problemów. Wycieki danych, przestoje serwerów, cenzurowanie treści czy naruszenia prywatności to tylko niektóre z nich. Aby stawić czoła tym wyzwaniom, deweloperzy tworzą serwisy społecznościowe, jako podstawę wykorzystując platformę Ethereum. Zdecentralizowane serwisy społecznościowe pozwalają wykluczyć większość problemów platform tradycyjnych, a przy tym zapewniają użytkownikom lepsze ogólne doświadczenia.

## Czym są zdecentralizowane serwisy społecznościowe? {#what-are-decentralized-social-networks}

Zdecentralizowane serwisy społecznościowe to [oparte na blockchainie](/glossary/#blockchain) platformy umożliwiające użytkownikom wymianę informacji oraz publikowanie treści i udostępnianie ich grupom odbiorców. Ponieważ aplikacje te oparte są na łańcuchu bloków, można je zdecentralizować, uodparniając je na próby cenzurowania treści i nadmierną kontrolę.

Wiele zdecentralizowanych serwisów społecznościowych funkcjonuje jako alternatywy dla platform konwencjonalnych, takich jak Facebook, LikedIn, Twitter i Medium. Serwisy społecznościowe oparte na łańcuchu bloków mają jednak wiele właściwości, które dają im przewagę nad platformami konwencjonalnymi.

<YouTube id="UdT2lpcGvcQ" />

### Jak działają zdecentralizowane serwisy społecznościowe? {#decentralized-social-networks-overview}

Zdecentralizowane serwisy społecznościowe reprezentują klasę [aplikacji zdecentralizowanych (d-aplikacji)](/dapps/), czyli aplikacji opartych na [inteligentnych kontraktach](/glossary/#smart-contract) wdrożonych w łańcuchu bloków. Kod kontraktu służy jako zaplecze (backend) tych aplikacji i określa ich logikę biznesową.

Konwencjonalne serwisy społecznościowe polegają na bazach danych, w których przechowywane są dane użytkowników, kod programu i inne rodzaje informacji. Skutkuje to jednak powstawaniem pojedynczych punktów awarii i wprowadza znaczne ryzyko. Za przykład może posłużyć głośny incydent z października 2021, kiedy to ze względu na [wielogodzinny przestój](https://www.npr.org/2021/10/05/1043211171/facebook-instagram-whatsapp-outage-business-impact) serwerów Facebooka użytkownicy zostali odcięci od platformy.

Zdecentralizowane serwisy społecznościowe istnieją w [sieci typu peer-to-peer](/glossary/#peer-to-peer-network) i obejmują tysiące węzłów na całym świecie. Nawet jeśli niektóre węzły ulegną awarii, sieć będzie działać nieprzerwanie, dzięki czemu aplikacje będą odporne na awarie i przestoje.

Dzięki zdecentralizowanym systemom pamięci, takim jak [InterPlanetary File System (IPFS)](https://ipfs.io/), sieci społecznościowe zbudowane na Ethereum chronią dane użytkowników przed nadmiernym i złośliwym wykorzystywaniem. Tu nikt nie sprzedaje danych osobowych reklamodawcom, a hakerzy nie są w stanie wykraść poufnych informacji.

Wiele sieci społecznościowych opartych na łańcuchu bloków ma natywne tokeny, które umożliwiają zarabianie pieniędzy w przypadku braku dochodów z reklam. Użytkownicy mogą kupić te tokeny, aby uzyskać dostęp do określonych funkcji, zrealizować zakupy w aplikacji lub dać napiwek swoim ulubionym twórcom treści.

## Zalety zdecentralizowanych mediów społecznościowych {#benefits}

1. Zdecentralizowane media społecznościowe są odporne na cenzurę i otwarte dla wszystkich. Oznacza to, że **użytkowników nie można blokować**, usuwać z platformy ani ograniczać według własnego uznania.

2. Zdecentralizowane sieci społecznościowe są **oparte na zasadach open-source**. Oznacza to, że ich kod źródłowy jest ogólnie dostępny dla każdego. Eliminując wdrażanie nieprzejrzystych algorytmów powszechnych w tradycyjnych mediach społecznościowych, sieci społecznościowe oparte na łańcuchu bloków mogą pogodzić interesy użytkowników i twórców platformy.

3. Zdecentralizowane sieci społecznościowe eliminują „pośrednika”. **Twórcy treści są bezpośrednimi właścicielami swoich treści** i kontaktują się bezpośrednio z osobami śledzącymi, fanami, kupującymi i innymi stronami, przy czym pomiędzy nimi został zawarty jedynie inteligentny kontrakt.

4. Podobnie jak zdecentralizowane aplikacje działające w sieci Ethereum, która jest utrzymywana przez globalną sieć węzłów typu peer-to-peer, zdecentralizowane media społecznościowe **są mniej podatne na przestoje i przerwy** w funkcjonowaniu serwerów.

5. Zdecentralizowane platformy społecznościowe oferują **ulepszoną strukturę monetyzacji** dla twórców treści poprzez [niewymienialne tokeny (NFT)](/glossary/#nft), płatności kryptowalutowe w aplikacji i inne.

6. Zdecentralizowane sieci społecznościowe zapewniają użytkownikom** wysoki poziom prywatności i anonimowości**. Na przykład każdy może się zalogować do sieci społecznościowej opartej na Ethereum przy użyciu profilu lub [portfela](/glossary/#wallet) [ENS](/glossary/#ens) bez konieczności dzielenia się swoimi wrażliwymi danymi (PII), takimi jak imię i nazwisko, adresy e-mail itp.

7. Zdecentralizowane sieci społecznościowe nie opierają sie na scentralizowanych bazach danych. Dane są przechowywane w sposób rozproszony, który lepiej je zabezpiecza.

## Zdecentralizowane sieci społecznościowe w Ethereum {#ethereum-social-networks}

Sieć Ethereum stała się preferowanym narzędziem dla programistów, którzy tworzą zdecentralizowane media społecznościowe, ze względu na popularność jej tokenów i ogromną bazę użytkowników. Oto kilka przykładów sieci społecznościowych opartych na Ethereum:

### Mirror {#mirror}

[Mirror](https://mirror.xyz/) to oparta na web3 platforma do tworzenia treści, która ma być zdecentralizowana i należeć do użytkowników. Użytkownicy mogą czytać i pisać na platformie Mirror za darmo, po prostu podłączając swoje portfele. Mogą również zapisywać i subskrybować treści innych autorów.

Posty opublikowane na platformie Mirror są trwale przechowywane na Arweave, zdecentralizowanej platformie do przechowywania, i można je wybić jako kolekcjonerskie [niewymienialne tokeny (NFT)](/nft/) znane jako Writing NFT. Wybicie Writing NFT jest całkowicie darmowe dla twórców i odbywa się w [warstwie 2](/glossary/#layer-2) Ethereum. Dzięki temu transakcje są niedrogie, szybkie oraz przyjazne dla środowiska.

### MINDS {#minds}

[MINDS](https://www.minds.com/) jest jedną z najczęściej używanych zdecentralizowanych sieci społecznościowych. Działa podobnie jak Facebook i już zyskała miliony użytkowników.

Użytkownicy używają natywnego tokena [ERC-20](/glossary/#erc-20) platformy $MIND do płacenia za produkty. Użytkownicy mogą także zarabiać tokeny $MIND publikując popularne treści, współtworząc ekosystem i kierując innych na platformę.

## Użytkowanie zdecentralizowanych sieci społecznościowych {#use-decentralized-social-networks}

- **[Status.im](https://status.im/)** — _Status jest bezpieczną aplikacją typu open source do wysyłania wiadomości, z wykorzystaniem protokołu peer-to-peer i szyfrowania typu end-to-end w celu ochrony wiadomości przed stronami trzecimi._
- **[Mirror.xyz](https://mirror.xyz/)** — _Mirror jest zdecentralizowaną platformą wydawniczą opartą na sieci Ethereum, która umożliwia użytkownikom finansowanie idei społecznościowych, monetyzowanie treści i budowanie społeczności o wysokiej wartości._
- **[Lens Protocol](https://lens.xyz/)** — _Lens Protocol jest złożonym i zdecentralizowanym wykresem społecznym, pomagającym twórcom uwiarygodnić własność ich treści, niezależnie od miejsca ich pobytu w cyfrowym ogrodzie zdecentralizowanego internetu._
- **[Farcaster](https://farcaster.xyz/)** — _Farcaster to wystarczająco zdecentralizowana sieć społeczna. Jest to protokół otwarty, który umożliwia obsługę wielu klientów — podobnie jak poczta e-mail._

## Zdecentralizowane media społecznościowe Ethereum w web2 {#web2-social-networks-and-ethereum}

Natywne platformy społecznościowe [Web3](/glossary/#web3) nie są jedynymi, które próbują wprowadzać technologię łańcucha bloków do mediów społecznościowych. Wiele scentralizowanych platform także planuje zintegrować swoją infrastrukturę z Ethereum:

### Reddit {#reddit}

Reddit [zaprezentował Punkty Społecznościowe](https://cointelegraph.com/news/reddit-to-reportedly-tokenize-karma-points-and-onboard-500m-new-users) – tokeny ERC-20, które użytkownicy mogą zdobywać poprzez publikowanie wartościowych treści i aktywność w społecznościach online (tzw. subredditach). Możesz wymienić te tokeny w subreddicie, aby uzyskać ekskluzywne przywileje i korzyści. W tym projekcie Reddit współpracuje z Arbitrum, siecią [warstwy 2](/glossary/#layer-2)zaprojektowaną do skalowania transakcji Ethereum.

Program już działa, a subreddit r/CryptoCurrency [uruchamia swoją wersję punktów społeczności o nazwie „Moons”](https://www.reddit.com/r/CryptoCurrency/wiki/moons_wiki). Według oficjalnego opisu, Moons „nagradzają posterów, komentatorów i moderatorów za ich wkład w subreddit”. Ponieważ tokeny te są w łańcuchu bloków (użytkownicy otrzymują je w portfelach), są niezależne od Reddit i nie mogą być odebrane.

Oprócz wykorzystywania punktów społecznościowych do odblokowywania specjalnych funkcji użytkownicy mogą je również wymieniać na giełdach na walutę fiat. Ponadto liczba punktów społecznościowych, które posiada użytkownik, decyduje o jego wpływie na proces decyzyjny w obrębie społeczności.

## Dodatkowo przeczytaj {#further-reading}

### Artykuły {#articles}

- [Decentralizacja mediów społecznościowych: przewodnik po warstwach społecznych Web3](https://www.coinbase.com/blog/decentralizing-social-media-a-guide-to-the-web3-social-stack) — _Coinbase Ventures_
- [Media społecznościowe kolejną platformą z możliwością decentralizacji](https://www.coindesk.com/tech/2021/01/22/social-networks-are-the-next-big-decentralization-opportunity/) — _Ben Goertzel_
- [Web3 obietnicą zdecentralizowanych, kontrolowanych przez społeczność serwisów społecznościowych](https://venturebeat.com/2022/02/26/web3-holds-the-promise-of-decentralized-community-powered-social-networks/) — _Sumit Ghosh_
- [Przegląd mediów społecznościowych opartych na łańcuchu bloków](https://www.gemini.com/cryptopedia/blockchain-social-media-decentralized-social-media) — _Gemini Cryptopedia_
- [Jak łańcuch bloków może rozwiązać problem z prywatnością w mediach społecznościowych](https://www.investopedia.com/news/ethereum-blockchain-social-media-privacy-problem-linkedin-indorse/) — _Prableen Bajpai_
- [Dostateczna decentralizacja serwisów społecznościowych](https://www.varunsrinivasan.com/2022/01/11/sufficient-decentralization-for-social-networks) — _Varun Srinivasan_

### Materiały wideo {#videos}

- [Jak działają zdecentralizowane media społecznościowe](https://www.youtube.com/watch?v=UdT2lpcGvcQ) — _CoinmarketCap_
- [Dążenie do decentralizacji mediów społecznościowych: łańcuch bloków DeSo](https://www.youtube.com/watch?v=SG2HUiVp0rE) — _Bloomberg Technology_
- [Przyszłość zdecentralizowanych mediów społecznościowych — Balaji Srinivasan, Vitalik Buterin, Juan Benet](https://www.youtube.com/watch?v=DTxE9KV3YrE) — _ETHGlobal_

### Społeczności {#communities}

- [Wątek r/CryptoCurrency w serwisie Reddit](https://www.reddit.com/r/CryptoCurrency/)
