---
title: O nas
description: O zespole, społeczności i misji ethereum.org
lang: pl
---

# O ethereum.org {#about-ethereumorg}

ethereum.org to publiczne, otwarte źródło zasobów dla społeczności Ethereum, które każdy może współtworzyć. Nasz niewielki zespół zajmuje się utrzymywaniem i rozwojem strony, która finansowana jest przez [Fundację Ethereum](/foundation/).

## Nasza wizja {#our-vision}

### Misją ethereum.org jest dążenie do bycia najlepszym portalem dla rosnącej społeczności Ethereum {#mission}

Jesteśmy zbiorem zasobów edukacyjnych zaprojektowanych, by pomóc nowym użytkownikom zaznajomić się z Ethereum i jego kluczowymi zagadnieniami. Chcemy:

- wytłumaczyć Ethereum każdemu nieobeznanemu z tą technologią
- pomóc nowym użytkownikom zacząć z ETH i Ethereum
- pomóc nowym deweloperom zacząć budować
- relacjonować nowości ze świata Ethereum
- prezentować zasoby stworzone przez społeczność
- oferować edukację Ethereum w tylu językach, w ilu to tylko możliwe

Mamy kilka podstawowych zasad, które pomagają nam to osiągnąć.

## Podstawowe zasady {#core-principles}

### 1. ethereum.org jest portalem do 🌏 Ethereum {#core-principles-1}

Chcemy zainteresować naszych użytkowników i odpowiedzieć na ich pytania. Dlatego nasz portal musi łączyć w sobie informacje, „magiczne momenty” oraz linki do znakomitych zasobów społeczności, które istnieją w sieci. Nasze treści mają być „portalem wdrożeniowym”, a nie substytutem istniejących już rozległych zasobów. Chcielibyśmy wspierać i integrować się z zasobami zbudowanymi przez społeczność, zwiększając ich widoczność i zwiększając ich rozpoznawalność.

[Społeczność Ethereum](/community/) jest w centrum tego projektu: musimy nie tylko jej służyć, lecz także współdziałać z nią i uwzględniać jej feedback. Strona internetowa jest nie tylko dla naszej obecnej społeczności, ale dla społeczności, którą mamy nadzieję się stać. Musimy pamiętać, że nasza społeczność jest globalna; łączy ludzi wielu języków, regionów i kultur.

### 2. ethereum.org ciągle ewoluuje 🛠 {#core-principles-2}

Ethereum i jego społeczność ciągle ewoluują, więc ethereum.org także. Dlatego właśnie ta strona ma prosty system projektowania i strukturę modułową. Wraz z poszerzeniem naszej wiedzy o użytkownikach portalu oraz oczekiwaniach społeczności, dokonujemy ciągłych zmian.

Bazujemy na otwartości i społeczności współtwórców – także Ty możesz zaproponować zmiany lub nas wesprzeć.

[Dowiedz się więcej o współtworzeniu](/contributing/)

### 3. ethereum.org nie jest typową stroną produktową 🦄 {#core-principles-3}

Ethereum to wielka rzecz: obejmuje społeczność, technologię, zestaw idei i ideologii i wiele więcej. Oznacza to, że strona internetowa musi sprostać wielu różnym ścieżkom podróży użytkowników: od „dewelopera, który chce konkretnego narzędzia” po „nowego użytkownika, który właśnie kupił ETH i nie wie, co to jest portfel”

Co jest najlepszą stroną internetową dla platformy blokchain pozostaje pytaniem otwartym – jesteśmy pionierami. Budowanie jej wymaga eksperymentowania.

## Zasady projektowania {#design-principles}

Używamy zasad projektowania by kierować naszymi treściami i decyzjami projektowymi na stronie: [zasady projektowania](/contributing/design-principles/).

Z zadowoleniem przyjmujemy opinie na ich temat. Pamiętaj, strona ethereum.org jest tworzona dla społeczności przez społeczność.

Jeśli chcesz [współtworzyć stronę](/contributing/) upewnij się, że zapoznałeś się z zasadami.
