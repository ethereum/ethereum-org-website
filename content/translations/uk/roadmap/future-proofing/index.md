---
title: Підготовка Ethereum до використання в майбутньому
description: Ці оновлення роблять з Ethereum стійкий, децентралізований базовий рівень для використання в майбутньому, яким би воно не було.
lang: uk
image: /images/roadmap/roadmap-future.png
alt: "План розвитку Ethereum"
template: roadmap
---

Деякі частини плану розвитку не обов’язково потрібні для масштабування або захисту Ethereum в короткостроковій перспективі, але вони забезпечують стабільність і надійність Ethereum у майбутньому.

## Квантова стійкість {#quantum-resistance}

Деякі з [криптографічних](/glossary/#cryptography) засобів захисту сучасного Ethereum буде скомпрометовано, коли квантові обчислення стануть реальністю. Квантові комп’ютери, ймовірно, не становитимуть реальну загрозу для сучасної криптографії ще десятки років, але в Ethereum закладаються засоби захисту на століття вперед. Це означає якнайшвидше забезпечення [квантової стійкості Ethereum](https://consensys.net/blog/developers/how-will-quantum-supremacy-affect-blockchain/).

Виклик, що стоїть перед розробниками Ethereum, полягає в тому, що поточний протокол [доказу частки володіння](/glossary/#pos) використовує дуже ефективну схему підпису, відому як BLS, для об’єднання голосів за дійсні [блоки](/glossary/#block). Ця схема підпису зламується квантовими комп’ютерами, але квантово-стійкі альтернативи не настільки ефективні.

Відомо, що [схеми фіксації KZG](/roadmap/danksharding/#what-is-kzg), які використовуються в Ethereum для генерації криптографічних ключів, є квантово вразливими. Зараз це питання вирішується за допомогою "довірених схем", коли багато користувачів генерують випадковість, яку квантовий комп’ютер не може проаналізувати. Однак ідеальним рішенням було б використання квантово-безпечної криптографії. Існують два основні підходи, які можуть ефективно замінити схему BLS: підписи на основі [STARK](https://hackmd.io/@vbuterin/stark_aggregation) та [решітки](https://medium.com/asecuritysite-when-bob-met-alice/so-what-is-lattice-encryption-326ac66e3175). **Вони все ще на стадії дослідження і створення прототипів**.

<ButtonLink variant="outline-color" href="/roadmap/danksharding#what-is-kzg"> Читайте про KZG і довірені схеми</ButtonLink>

## Простіший і ефективніший Ethereum {#simpler-more-efficient-ethereum}

Складність створює можливості для виникнення помилок або вразливостей, які можуть бути використані зловмисниками. Тому частиною плану розвитку є спрощення Ethereum і видалення коду, який залишився після різних оновлень, але більше не потрібен або може бути покращений. Розробникам легше підтримувати та обмірковувати спрощену кодову базу.

У [віртуальну машину Ethereum (EVM)](/developers/docs/evm) буде внесено кілька змін, які зроблять її простішою та ефективнішою. Серед них — [видалення операційного коду SELFDESTRUCT](https://hackmd.io/@vbuterin/selfdestruct), більше не потрібної команди, яка за певних обставин може бути небезпечною, особливо в поєднанні з іншими майбутніми оновленнями моделі зберігання даних Ethereum. [Клієнти Ethereum](/glossary/#consensus-client) також ще підтримують деякі старі типи транзакцій, які тепер можна повністю видалити. Можна покращити спосіб обчислення [газу](/glossary/#gas) й впровадити ефективніші методи арифметичного обґрунтування деяких криптографічних операцій.

Так само, є зміни, які можна внести в інші частини сучасних клієнтів Ethereum. Одним з прикладів є те, що сучасні клієнти виконання та консенсусу використовують різні типи стиснення даних. Обмінюватися даними між клієнтами буде набагато простіше та інтуїтивніше, якщо у всій мережі використовуватиметься єдина схема стиснення.

## Поточний прогрес {#current-progress}

Більшість оновлень, необхідних для підготовки Ethereum до використання у майбутньому, ** все ще на стадії досліджень, до їх реалізації залишається ще кілька років**. Такі оновлення, як видалення коду SELF-DESTRUCTURE і гармонізація схеми стиснення, що використовується в клієнтах виконання і консенсусу, імовірно, з’являться раніше, ніж квантово-стійка криптографія.

**Довідкові джерела**

- [Gas](/developers/docs/gas)
- [EVM](/developers/docs/evm)
- [Структури даних](/developers/docs/data-structures-and-encoding)
