---
title: Покращення взаємодії з користувачами
description: Для більшості людей все ще заскладно користуватися Ethereum. Щоб стимулювати масове впровадження, Ethereum має значно знизити бар’єри входу — користувачі мають отримувати децентралізований, стійкий до цензури доступ до Ethereum без дозволів, але він має бути таким же простим, як використання традиційного додатка web2.
lang: uk
image: /images/roadmap/roadmap-ux.png
alt: "План розвитку Ethereum"
template: roadmap
---

**Використання Ethereum потрібно спростити**; від керування [ключами](/glossary/#key) й [гаманцями](/glossary/#wallet) до ініціювання транзакцій. Щоб сприяти масовому впровадженню, Ethereum має значно підвищити простоту використання, щоб стійкий до цензури доступ до Ethereum без дозволів був таким же легким, як використання додатків [Web2](/glossary/#web2).

## Не лише сід-фрази {#no-more-seed-phrases}

Облікові записи Ethereum захищаються парою ключів, які використовуються для ідентифікації облікових записів (відкритий ключ) і підпису повідомлень (секретний ключ). Секретний ключ схожий на головний пароль; він дозволяє отримати повний доступ до облікового запису Ethereum. Цей спосіб роботи незвичний для людей, які більше знайомі з банками та додатками Web2, які керують обліковими записами від імені користувача. Щоб Ethereum досяг масового впровадження, не використовуючи централізованих третіх осіб, користувач повинен мати простий спосіб взяти під контроль свої активи й контролювати свої дані без необхідності розбиратися в криптографії з відкритими й секретними ключами та керуванні ключами.

Розв’язати цю проблему дозволяють гаманці зі [смартконтрактами](/glossary/#smart-contract), які використовуються для взаємодії з Ethereum. Гаманці зі смарт-контрактами дозволяють захистити облікові записи у випадку втрати або крадіжки ключів, краще виявляти шахрайство та захищатися від нього, а також додають нові функції. Гаманці зі смартконтрактами існують уже сьогодні, їх незручно створювати, оскільки протокол Ethereum не підтримує їх повністю. Ця додаткова підтримка відома як абстрагування облікових записів.

<ButtonLink variant="outline-color" href="/roadmap/account-abstraction/">Докладніше про абстрагування облікових записів</ButtonLink>

## Вузли для всіх

Користувачам, які запускають [вузли](/glossary/#node), не потрібно очікувати дані від третіх осіб, і вони можуть швидко, конфіденційно й без дозволів взаємодіяти з [блокчейном](/glossary/#blockchain) Ethereum. Однак запуск вузла зараз вимагає технічних знань і багато місця на диску, а це означає, що багато людей змушені довіряти посередникам.

Є кілька оновлень, які зроблять запуск вузлів набагато простішим і менш вимогливим до ресурсів. Спосіб зберігання даних буде змінено на більш компактну структуру, відому як **дерево Веркле**. Крім того, у разі [відсутності фіксації стану](/roadmap/statelessness) або [закінчення терміну дії даних](/roadmap/statelessness/#data-expiry) вузлам Ethereum не потрібно буде зберігати копію всіх даних про стан Ethereum, що значно знизить вимоги до вільного місця на жорсткому диску. [Полегшені вузли](/developers/docs/nodes-and-clients/light-clients/) мають багато переваг повних вузлів, але їх можна легко запускати на мобільних телефонах або в простих браузерних додатках.

<ButtonLink variant="outline-color" href="/roadmap/verkle-trees/">Докладніше про дерева Веркле</ButtonLink>

Завдяки цим оновленням перешкоди для запуску вузла зводяться фактично до нуля. Користувачі отримають безпечний доступ до Ethereum без необхідності жертвувати значним місцем на диску або процесором на своєму комп’ютері чи мобільному телефоні, і їм не доведеться отримувати дані або доступ до мережі від третіх осіб під час використання додатків.

## Поточний прогрес {#current-progress}

Гаманці зі смартконтрактами вже доступні, але щоб зробити їх максимально децентралізованими та загальнодоступними, потрібні додаткові оновлення. EIP-4337 — це зріла пропозиція, яка не вимагає жодних змін у протоколі Ethereum. Основний смартконтракт, необхідний для EIP-4337, **розгорнули в березні 2023 року**.

**Повна відсутність фіксації стану ще досліджується** і, ймовірно, її буде впроваджено через кілька років. На шляху до повної відсутності фіксації стану є кілька технологій, зокрема закінчення терміну дії даних, які може бути запроваджено раніше. Спочатку потрібно реалізувати інші пункти плану, як-от [дерева Веркле](/roadmap/verkle-trees/) та [Proposer-builder separation](/roadmap/pbs/).

Тестові мережі з деревом Веркле вже працюють, наступним етапом буде запуск клієнтів з підтримкою дерев Веркле в приватних, а потім і в публічних тестових мережах. Ви можете допомогти прискорити прогрес, розгорнувши контракти в тестових мережах або запустивши клієнтів.
