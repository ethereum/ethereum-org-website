---
title: Як перевести токени у шар 2
description: Посібник, що пояснює, як перемістити токени з Ethereum на рівень 2 за допомогою моста.
lang: uk
---

# Як перевести токени у шар 2

Якщо в мережі Ethereum високий трафік, то вона може стати дорогою у використанні. Одним із рішень є створення нових «рівнів» — тобто різних мереж, які працюють подібно до Ethereum. Ці так звані рішення другого рівня допомагають зменшити перевантаженість і вартість використання Ethereum, обробляючи набагато більше транзакцій із нижчими комісіями та лише час від часу зберігаючи їх результати в Ethereum. Отже, ці рішення другого рівня дають нам можливість здійснювати транзакції зі збільшеною швидкістю та зменшеними витратами. Багато популярних криптовалютних проєктів переходять на рішення другого рівня завдяки цим перевагам. Найпростіший спосіб перемістити токени з Ethereum на другий рівень — використати міст.

**Нижче наведено необхідні попередні вимоги.**

- Потрібно мати криптовалютний гаманець. Ви можете дотримуватися цього посібника: [Як зареєструвати обліковий запис Ethereum](/guides/how-to-register-an-ethereum-account/).
- Необхідно поповнити гаманець.

## 1. Визначте, яку мережу другого рівня ви хочете використовувати

Ви можете дізнатися більше про різні проєкти та важливі посилання на нашій [сторінці про другий рівень](/layer-2/).

## 2. Перейдіть до вибраного мосту

Ось деякі популярні рішення другого рівня:

- [Міст Arbitrum](https://bridge.arbitrum.io/?l2ChainId=42161)
- [Міст Optimism](https://app.optimism.io/bridge/deposit)
- [Міст мережі Boba](https://gateway.boba.network/)

## 3. Підключіться до мосту за допомогою свого гаманця

Переконайтеся, що ваш гаманець під’єднаний до головної мережі Ethereum. Якщо ви не під’єднані, то сайт автоматично запропонує вам перемкнути мережу.

![Стандартний інтерфейс для перенесення токенів за допомогою мосту](./bridge1.png)

## 4. Укажіть суму та перенесіть кошти

Перевірте суму, яку ви отримаєте натомість на мережу другого рівня, а також комісії, щоб уникнути неприємних сюрпризів.

![Стандартний інтерфейс для перенесення токенів за допомогою мосту](./bridge2.png)

## 5. Підтвердьте транзакцію у своєму гаманці

За обробку транзакції вам доведеться заплатити комісію в ETH.

![Стандартний інтерфейс для перенесення токенів за допомогою мосту](./bridge3.png)

## 6. Дочекайтеся перенесення ваших коштів

Цей процес не має зайняти понад 10 хвилин.

## 7. Додайте вибрану мережу другого рівня у свій гаманець (за бажанням)

Можна використовувати [chainlist.org](http://chainlist.org), щоб отримати інформацію про віддалений виклик процедур (Remote Procedure Call, RPC) мережі. Після додавання мережі та завершення транзакції ви побачите токени у своєму гаманці.
<br />

<InfoBanner shouldSpaceBetween emoji=":eyes:">
  <div>Хочете дізнатися більше?</div>
  <ButtonLink href="/guides/">
    Перегляньте наші інші посібники
  </ButtonLink>
</InfoBanner>

## Поширені запитання

### Що робити, якщо в мене є кошти на біржі?

Можливо, вам вдасться вивести кошти на деякі рішення другого рівня безпосередньо з біржі. Щоб отримати додаткову інформацію, ознайомтеся з розділом «Перенесення на другий рівень» на нашій [сторінці про другий рівень](/layer-2/).

### Чи можу я повернутися в головну мережу Ethereum після перенесення своїх токенів на другий рівень?

Так, ви завжди можете повернути свої кошти в головну мережу, використовуючи той самий міст.
