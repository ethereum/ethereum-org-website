---
title: Як розпізнати шахрайські токени
description: Роз’яснення сутності шахрайських токенів, способів, за допомогою яких вони намагаються виглядати справжніми, і методів їх уникнення.
lang: uk
---

# Як розпізнати шахрайські токени {#identify-scam-tokens}

Одне з найпоширеніших застосувань Ethereum - це створення групою осіб торгового токена, в деякому сенсі - своєї власної валюти. Ці токени зазвичай мають стандарт [ERC-20](/developers/docs/standards/tokens/erc-20/). Однак скрізь, де є законні способи використання, що приносять вигоду, завжди з’являються злочинці, які намагаються вкрасти її.

Існують два способи, за допомогою яких вони, імовірно, намагатимуться обманути вас.

- **Продаж вам шахрайського токена **, який може виглядати як справжній токен, який ви хочете придбати, але створений шахраями й нічого не вартий.
- **Введення вас в оману, щоб змусити підписати погані транзакції**, зазвичай направляючи вас у свій інтерфейс користувача. Можливо, вони спробують переконати вас дозволити використання їхніх контрактів з вашими ERC-20 токенами, розкриваючи конфіденційну інформацію, яка надасть їм доступ до ваших активів, тощо. Ці інтерфейси користувача можуть бути практично ідеальними копіями чесних сайтів, але з прихованими хитрощами.

Щоб проілюструвати, що таке шахрайські токени і як їх розпізнати, ми розглянемо приклад одного з них: [`wARB`](https://etherscan.io/token/0xb047c8032b99841713b8e3872f06cf32beb27b82). Цей токен намагається імітувати справжній токен [`ARB`](https://etherscan.io/address/0xb50721bcf8d664c30412cfbc6cf7a15145234ad1).

<ExpandableCard
title="Що таке ARB?"
contentPreview=''>

Arbitrum — це організація, яка розробляє та управляє <a href="/developers/docs/scaling/optimistic-rollups/">оптимістичними зведеннями</a>. Спочатку Arbitrum було організовано як некомерційну компанію, але потім було вжито заходів для децентралізації. В рамках цього процесу вони випустили <a href="/dao/#token-based-membership">токен управління</a>, яким можна торгувати.

</ExpandableCard>

<ExpandableCard
title="Чому шахрайський токен називається wARB?"
contentPreview=''>

В Ethereum існує умова, що, коли актив не відповідає стандарту ERC-20, ми створюємо його «обгорнуту» версію з назвою, що починається з «w». Наприклад, у нас є wBTC для біткоїна й <a href="https://cointelegraph.com/news/what-is-wrapped-ethereum-weth-and-how-does-it-work"> wETH для ефіру</a>.

Немає сенсу створювати обгорнуту версію токена ERC-20, який вже є на Ethereum, але шахраї покладаються на зовнішню подібність, а не на саму реальність.

</ExpandableCard>

## Як працюють шахрайські токени? {#how-do-scam-tokens-work}

Уся сутність Ethereum — децентралізація. Це означає, що немає центрального органу, який може конфіскувати ваші активи або перешкодити вам розгорнути смартконтракт. Але це також означає, що шахраї можуть розгорнути будь-який смартконтракт, який вони хочуть.

<ExpandableCard
title="Що таке розумні контракти?"
contentPreview=''>

<a href="/developers/docs/smart-contracts/">Смартконтракти</a> — це програми, які виконуються на основі блокчейну Ethereum. Кожен токен ERC-20, наприклад, реалізується як смартконтракт.

</ExpandableCard>

Зокрема, організація Arbitrum розгорнула контракт, який використовує символ `ARB`. Але це не заважає іншим людям також розгортати контракт, який використовує той самий або схожий символ. Людина, яка пише контракт, має змогу налаштувати, що він робитиме.

## Намагання імітувати справжній токен {#appearing-legitimate}

Є кілька хитрощів, на які йдуть творці шахрайських токенів, щоб вони здавалися справжніми.

- **Справжнє ім’я та символ**. Як згадувалося раніше, всі контракти ERC-20 можуть мати такий самий символ і назву, як інші контракти ERC-20. Ви не можете розраховувати на ці поля для перевірки безпечності.

- **Справжні власники**. Шахрайські токени часто передають значні кошти на адреси, які можуть бути справжніми власниками реального токена.

  Наприклад, розгляньмо знову `wARB`. [Близько 1 6% токенів](https://etherscan.io/token/0xb047c8032b99841713b8e3872f06cf32beb27b82?a=0x1c8db745abe3c8162119b9ef2c13864cd1fdd72f) зберігаються адресою, публічним тегом якої є [Arbitrum Foundation: Deployer](https://etherscan.io/address/0x1c8db745abe3c8162119b9ef2c13864cd1fdd72f). Це _не_ фальшива адреса, це справді адреса, яка [розгорнула реальний контракт ARB у головній мережі Ethereum](https://etherscan.io/tx/0x242b50ab4fe9896cb0439cfe6e2321d23feede7eeceb31aa2dbb46fc06ed2670).

  Оскільки баланс ERC-20 адреси є частиною сховища контракту ERC-20, він може бути визначений контрактом таким, як забажає розробник контракту. Також контракт може заборонити перекази, і законні користувачі не зможуть позбутися цих шахрайських токенів.

- **Справжні перекази**. _Справжні власники не платили б за переказ шахрайського токена іншим, тому, якщо є перекази, все має бути законно, правильно?_ **Неправильно**. Події `переказу` здійснюються контрактом ERC-20. Шахрай може легко написати контракт таким чином, що він буде виконувати ці дії.

## Шахрайські сайти {#websites}

Шахраї також можуть створювати дуже переконливі сайти, іноді навіть точні клони справжніх сайтів з ідентичними інтерфейсами, але з непомітними хитрощами. Прикладом можуть бути зовнішні посилання, які здаються справжніми, але відправляють користувача на зовнішній шахрайський сайт, або неправильні інструкції, дотримуючись яких користувач розкриє свої ключі або надішле кошти на адресу зловмисника.

Найкращий спосіб уникнути цього — ретельно перевіряти URL-адреси сайтів, які ви відвідуєте, та зберігати адреси відомих справжніх сайтів у закладках. Таким чином ви зможете отримати доступ до справжнього сайту через свої закладки, без випадкових помилок друку або сторонніх посилань.

## Як можна захистити себе? {#protect-yourself}

1. **Перевірте адресу контракту**. Справжні токени надходять від законних організацій, і ви можете побачити адреси контрактів на сайті організації. Наприклад, [для `ARB` ви можете побачити справжню адресу тут](https://docs.arbitrum.foundation/deployment-addresses#token).

2. **Справжні токени мають ліквідність**. Інший варіант — подивитися на розмір пулу ліквідності в [Uniswap](https://uniswap.org/), одному з найпоширеніших протоколів обміну токенами. Цей протокол працює з використанням пулів ліквідності, у які інвестори вносять свої токени в надії на дохід від торгових зборів.

Шахрайські токени зазвичай мають крихітні пули ліквідності, якщо взагалі мають, тому що шахраї не хочуть ризикувати реальними активами. Наприклад, пул Uniswap `ARB`/`ETH` має близько мільйона доларів ([див. тут актуальне значення](https://info.uniswap.org/#/pools/0x755e5a186f0469583bd2e80d1216e02ab88ec6ca)), і покупка або продаж невеликої кількості не змінить ціну:

![Придбання справжнього токена](./uniswap-real.png)

Але коли ви намагаєтеся купити шахрайський токен `wARB`, навіть крихітна покупка змінить ціну більш ніж на 90 %:

![Придбання шахрайського токена](./uniswap-scam.png)

Це ще один доказ, який показує нам, що `wARB` не є справжнім токеном.

3. **Подивіться в Etherscan**. Багато шахрайських токенів вже ідентифіковано, і про них повідомлено спільнотою. Такі токени [позначені в Etherscan](https://info.etherscan.com/etherscan-token-reputation/). Хоча Etherscan не є авторитетним джерелом істини (так працюють децентралізовані мережі — у них не може бути авторитетних джерел легітимності), токени, які ідентифікуються Etherscan як шахрайські, імовірно, такими є.

   ![Шахрайські токени в Etherscan](./etherscan-scam.png)

## Висновок {#conclusion}

Поки в світі є цінності, будуть і шахраї, які намагатимуться їх украсти, а в децентралізованому світі тебе ніхто не захистить, крім тебе самого. Сподіваюся, ви запам’ятаєте ці пункти, які допоможуть вам відрізнити законні токени від шахрайських.

- Шахрайські токени імітують справжні токени, вони можуть використовувати таке саме ім’я, символ тощо.
- Шахрайські токени _не можуть_ використовувати таку саму адресу контракту.
- Найкращим джерелом відомостей про адресу контракту справжнього токена є організація, якій цей токен належить.
- Крім цього, ви можете використовувати популярні програми, яким довіряють, як-от [Uniswap](https://app.uniswap.org/#/swap) і [Etherscan](https://etherscan.io/).
