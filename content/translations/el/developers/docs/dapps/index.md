---
title: Εισαγωγή στις αποκεντρωμένες εφαρμογές (dapps)
description:
lang: el
---

Μια αποκεντρωμένη εφαρμογή (dapp) είναι μια εφαρμογή φτιαγμένη για το αποκεντρωμένο δίκτυο που συνδυάζει το [έξυπνο συμβόλαιο](/developers/docs/smart-contracts/) με το περιβάλλον διεπαφής του χρήστη. Τα έξυπνα συμβόλαια στο Ethereum είναι προσβάσιμα και διαφανή, όπως τα ανοικτά APIs - ώστε το dapp σας να μπορεί να περιλαμβάνει ένα έξυπνο συμβόλαιο που κάποιος άλλος έχει συντάξει.

## Προαπαιτούμενα {#prerequisites}

Πριν μάθετε για τα dapps, θα πρέπει να ενημερωθείτε σχετικά με τα [βασικά της κρυπτοαλυσίδας](/developers/docs/intro-to-ethereum/) και να διαβάσετε για το δίκτυο του Ethereum και τον αποκεντρωμένο τρόπο λειτουργίας.

## Ο ορισμός του dapp {#definition-of-a-dapp}

Μια αποκεντρωμένη εφαρμογή εκτελεί τον κώδικά της στο αποκεντρωμένο δίκτυο ομότιμων συστημάτων ή μεταξύ χρηστών. Αντίθετα από τις κοινές εφαρμογές όπου ο κώδικάς τους εκτελείται στους κεντρικούς διακομιστές.

Μια αποκεντρωμένη εφαρμογή μπορεί να έχει κώδικα για τη γραφική διεπαφή του χρήστη γραμμένο σε οποιαδήποτε γλώσσα (ακριβώς όπως μια εφαρμογή) και να μπορεί να επικοινωνεί με το βασικό κώδικά της. Επιπλέον, η γραφική διεπαφή χρήστη μπορεί να φιλοξενηθεί σε αποκεντρωμένο αποθηκευτικό χώρο όπως το [IPFS](https://ipfs.io/).

- **Αποκεντρωμένα** - Τα dapps λειτουργούν στο Ethereum, μια ανοικτή δημόσια αποκεντρωμένη πλατφόρμα όπου κανένα άτομο ή ομάδα δεν έχει έλεγχο
- **Deterministic** - εκτελούν την ίδια λειτουργία ανεξάρτητα από το περιβάλλον που εκτελούνται
- **Turing complete** - μπορούν να εκτελέσουν οποιαδήποτε ενέργεια αν έχουν τους απαιτούμενους πόρους
- **Απομονωμένα** - που σημαίνει ότι εκτελούνται σε ένα εικονικό περιβάλλον γνωστό ως εικονική μηχανή Ethereum, έτσι ώστε αν το έξυπνο συμβόλαιο παρουσιάσει ένα σφάλμα, δε θα παρακωλύσει την κανονική λειτουργία του δικτύου της κρυπτοαλυσίδας

### Τα Έξυπνα Συμβόλαια {#on-smart-contracts}

Για να παρουσιάσουμε τις αποκεντρωμένες εφαρμογές, πρέπει να μιλήσουμε πρώτα για τα έξυπνα συμβόλαια – μπορούμε να το πούμε ο βασικός τους κώδικας, λόγω έλλειψης καλύτερου όρου. Για περισσότερες πληροφορίες, μεταβείτε στην ενότητα [έξυπνα συμβόλαια](/developers/docs/smart-contracts/).

Ένα έξυπνο συμβόλαιο είναι ο κώδικας που υπάρχει στην κρυπτοαλυσίδα του Ethereum και λειτουργεί ακριβώς όπως είναι προγραμματισμένο. Μόλις δημοσιευτούν τα έξυπνα συμβόλαια στο δίκτυο δεν μπορείτε να κάνετε αλλαγές. Οι Dapps είναι αποκεντρωμένες επειδή ελέγχονται από τη λογική που γράφεται το συμβόλαιο και όχι από ένα άτομο ή εταιρεία. Αυτό σημαίνει ότι πρέπει να σχεδιάσετε πολύ προσεκτικά τα συμβόλαιά σας και να τα δοκιμάσετε λεπτομερώς.

## Πλεονεκτήματα ανάπτυξης αποκεντρωμένης εφαρμογής {#benefits-of-dapp-development}

- **Διαθεσιμότητα** – Μόλις δημοσιευθεί το έξυπνο συμβόλαιο στην κρυπτοαλυσίδα, το δίκτυο στο σύνολό του θα είναι πάντα σε θέση να εξυπηρετήσει τα λογισμικά πελάτη που επιθυμούν να αλληλεπιδράσουν με το συμβόλαιο. Έτσι οι κακόβουλοι παράγοντες δεν μπορούν να προβούν σε επιθέσεις denial-of-service με στόχο μεμονωμένες αποκεντρωμένες εφαρμογές.
- **Ιδιωτικότητα** – Δε χρειάζεται να παρέχετε την πραγματική σας ταυτότητα για να αλληλεπιδράσετε με αποκεντρωμένη εφαρμογή.
- **Αντοχή στη λογοκρισία** – Καμία οντότητα στο δίκτυο δεν μπορεί να εμποδίσει τους χρήστες να υποβάλουν συναλλαγές, να αναπτύξουν αποκεντρωμένες εφαρμογές ή να λάβουν δεδομένα από την κρυπτοαλυσίδα.
- **Πλήρης ακεραιότητα δεδομένων** – Τα δεδομένα που είναι αποθηκευμένα στην κρυπτοαλυσίδα είναι αμετάβλητα και αδιαμφισβήτητα, χάρη στα πρωτογενή στοιχεία κρυπτογράφησης. Οι κακόβουλοι φορείς δεν μπορούν να επιβάλουν συναλλαγές ή άλλα δεδομένα που έχουν ήδη δημοσιοποιηθεί.
- **Ανεξάρτητη λειτουργία υπολογισμού/επαλήθευσης** – Τα έξυπνα συμβόλαια μπορούν να αναλυθούν και είναι βέβαιο ότι θα εκτελεστούν με προβλέψιμους τρόπους, χωρίς την ανάγκη παροχής εμπιστοσύνης σε μια κεντρική υπηρεσία. Αυτό δεν ισχύει για τα παραδοσιακά μοντέλα. Για παράδειγμα, όταν χρησιμοποιούμε ηλεκτρονικά τραπεζικά συστήματα, πρέπει να εμπιστευτούμε ότι τα χρηματοπιστωτικά ιδρύματα δε θα καταχραστούν τα οικονομικά μας δεδομένα, δε θα εκτεθούν τα αρχεία μας ή θα παραβιαστούν από κακόβουλους.

## Μειονεκτήματα ανάπτυξης αποκεντρωμένης εφαρμογής {#drawbacks-of-dapp-development}

- **Συντήρηση** – Οι αποκεντρωμένες εφαρμογές είναι πιο δύσκολο να συντηρηθούν, επειδή ο κώδικας και τα δεδομένα που δημοσιεύονται στην κρυπτοαλυσίδα είναι πιο δύσκολο να τροποποιηθούν. Είναι δύσκολο για τους προγραμματιστές να παρέχουν ενημερώσεις για τις αποκεντρωμένες εφαρμογές τους (ή στα δεδομένα που αποθηκεύονται από μια εφαρμογή) μόλις δημοσιευθούν, ακόμα και αν εντοπίζονται σφάλματα ή κίνδυνοι ασφάλειας σε μια παλιά έκδοση.
- **Κλιμάκωση επιδόσεων** – Υπάρχει μια τεράστια ανάγκη αύξησης επιδόσεων και η επεκτασιμότητα είναι πραγματικά δύσκολη. Για να επιτευχθεί το επίπεδο ασφαλείας, της ακεραιότητας, της διαφάνειας και της αξιοπιστίας που φιλοδοξεί το Ethereum, κάθε κόμβος εκτελεί και αποθηκεύει κάθε συναλλαγή. Επιπλέον, η συναίνεση με την απόδειξη συμμετοχής χρειάζεται χρόνο.
- **Συμφόρηση δικτύου** – Όταν μια αποκεντρωμένη εφαρμογή χρησιμοποιεί πάρα πολλούς υπολογιστικούς πόρους, ολόκληρο το δίκτυο δημιουργεί αντίγραφα ασφαλείας. Επί του παρόντος, το δίκτυο είναι σε θέση να επεξεργάζεται μόνο 10-15 συναλλαγές ανά δευτερόλεπτο. Εάν οι συναλλαγές αποστέλλονται γρηγορότερα, η δεξαμενή των ανεπιβεβαίωτων συναλλαγών μπορεί γρήγορα να διογκωθεί.
- **Εμπειρία χρήστη** – Μπορεί να είναι πιο δύσκολο να σχεδιάσουμε εμπειρίες φιλικές προς τον χρήστη. Ο μέσος τελικός χρήστης μπορεί να είναι πολύ δύσκολο να δημιουργήσει μια σειρά εργαλείων απαραίτητα για να αλληλεπιδράσει με την κρυπτοαλυσίδα με έναν πραγματικά ασφαλή τρόπο.
- **Κεντρική διαχείριση** – Λύσεις φιλικές προς το χρήστη και προς τον προγραμματιστή, κατασκευασμένες στο βασικό στρώμα του Ethereum μπορεί να καταλήξουν να μοιάζουν με κεντρικές υπηρεσίες ούτως ή άλλως. Για παράδειγμα, τέτοιες υπηρεσίες μπορούν να αποθηκεύουν κλειδιά ή άλλες ευαίσθητες πληροφορίες στο διακομιστή, να εξυπηρετούν τον χρήστη χρησιμοποιώντας ένα κεντρικό διακομιστή ή να εκτελούν σημαντική επιχειρηματική λογική σε ένα κεντρικό διακομιστή πριν τη σύνταξη της κρυπτοαλυσίδας. Η κεντρική διαχείριση εξαλείφει πολλά (αν όχι όλα) από τα πλεονεκτήματα της χρήσης κρυπτοαλυσίδας σε σχέση με το παραδοσιακό σύστημα.

## Μάθετε περισσότερα {#visual-learner}

<YouTube id="F50OrwV6Uk8" />

## Εργαλεία για τη δημιουργία dapps {#dapp-tools}

**Scaffold-ETH _- Γρήγορο εμπειρία με τη Solidity χρησιμοποιώντας ένα περιβάλλον χρήστη που προσαρμόζεται στο έξυπνο συμβόλαιο σας._**

- [GitHub](https://github.com/scaffold-eth/scaffold-eth-2)
- [Παράδειγμα dapp](https://punkwallet.io/)

**Create Eth App _- Δημιουργήστε εφαρμογές για το Ethereum με μια εντολή._**

- [GitHub](https://github.com/paulrberg/create-eth-app)

**One Click Dapp _- Εργαλείο FOSS για τη δημιουργία dapp περιβάλλοντος χρήστη από ένα [ABI](/glossary/#abi)._**

- [oneclickdapp.com](https://oneclickdapp.com)
- [GitHub](https://github.com/oneclickdapp/oneclickdapp-v1)

**Etherflow _- Ένα εργαλείο FOSS για τους προγραμματιστές του Ethereum για να δοκιμάσουν τον κόμβο τους και να ελέγξουν την & αποσφαλμάτωση RPC από τον φυλλομετρητή._**

- [etherflow.quiknode.io](https://etherflow.quiknode.io/)
- [GitHub](https://github.com/abunsen/etherflow)

**thirdweb _- SDK σε κάθε γλώσσα, έξυπνα συμβόλαια, εργαλεία και υποδομή για ανάπτυξη web3._**

- [Αρχική σελίδα](https://thirdweb.com/)
- [Τεκμηρίωση](https://portal.thirdweb.com/)
- [GitHub](https://github.com/thirdweb-dev/)

**Crossmint _- Πλατφόρμα ανάπτυξης web3 για επιχειρήσεις για την ανάπτυξη έξυπνων συμβολαίων, την ενεργοποίηση πληρωμών με πιστωτικές κάρτες και διασταυρούμενες αλυσίδες, τη χρήση API για τη δημιουργία, τη διανομή, την πώληση, την αποθήκευση και την επεξεργασία NFT._**

- [crossmint.com](https://www.crossmint.com)
- [Τεκμηρίωση](https://docs.crossmint.com)
- [Discord](https://discord.com/invite/crossmint)

## Περισσότερες πληροφορίες {#further-reading}

- [Εξερεύνηση dapp](/dapps)
- [Η Αρχιτέκτων της εφαρμογής του Web 3.0](https://www.preethikasireddy.com/post/the-architecture-of-a-web-3-0-application) - _Preethi Kasireddy_
- [Ένας οδηγός του 2021 για αποκεντρωμένες εφαρμογές](https://limechain.tech/blog/what-are-dapps-the-2021-guide/) - _LimeChain_
- [Τι είναι οι αποκεντρωμένες εφαρμογές;](https://www.gemini.com/cryptopedia/decentralized-applications-defi-dapps) - _Gemini_
- [Δημοφιλή dapps](https://www.alchemy.com/dapps) - _Alchemy_

_Γνωρίζετε κάποιο πόρο της κοινότητας που σας βοήθησε; Επεξεργαστείτε αυτή τη σελίδα και προσθέστε το!_

## Σχετικά Θέματα {#related-topics}

- [Εισαγωγή στην αποθήκευση κεφαλαίου στο Ethereum](/developers/docs/ethereum-stack/)
- [Πλαίσια ανάπτυξης](/developers/docs/frameworks/)
