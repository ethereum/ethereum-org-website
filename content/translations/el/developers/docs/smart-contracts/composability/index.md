---
title: Συνθετικότητα έξυπνων συμβολαίων
description:
lang: el
incomplete: true
---

## Μια σύντομη εισαγωγή {#a-brief-introduction}

Τα έξυπνα συμβόλαια είναι δημόσια στο Ethereum και μπορούν να θεωρηθούν ως ελεύθερα API. Δε χρειάζεται να γράψετε το δικό σας έξυπνο συμβόλαιο για να γίνετε προγραμματιστής dapp, απλά πρέπει να ξέρετε πώς να αλληλεπιδράτε μαζί τους. Για παράδειγμα, μπορείτε να χρησιμοποιήσετε τα υπάρχοντα έξυπνα συμβόλαια του [Uniswap](https://uniswap.exchange/swap), ενός αποκεντρωμένου ανταλλακτηρίου, για να χειριστείτε όλη τη λογική ανταλλαγής κρυπτοπαραστατικών στην εφαρμογή σας – δεν χρειάζεται να ξεκινήσετε από την αρχή. Δείτε μερικά από τα δικά τους συμβόλαια [v2](https://github.com/Uniswap/uniswap-v2-core/tree/master/contracts) και [v3](https://github.com/Uniswap/uniswap-v3-core/tree/main/contracts).

## Τι είναι η συνθεσιμότητα; {#what-is-composability}

Συνθεσιμότητα είναι ο συνδυασμός διαφορετικών στοιχείων για τη δημιουργία νέων συστημάτων ή αποτελεσμάτων. Στην ανάπτυξη λογισμικών, η συνθετικότητα σημαίνει ότι οι προγραμματιστές μπορούν να επαναχρησιμοποιήσουν υπάρχοντα στοιχεία λογισμικών για να δημιουργήσουν νέες εφαρμογές. Ένας καλός τρόπος για να κατανοήσετε τη δυνατότητα συνθεσιμότητας είναι να σκεφτείτε τα στοιχεία σύνθεσης ως τουβλάκια Lego. Κάθε Lego μπορεί να συνδυαστεί με ένα άλλο, επιτρέποντάς σας να χτίσετε πολύπλοκες δομές συνδυάζοντας διαφορετικά Lego.

Στο Ethereum, κάθε έξυπνο συμβόλαιο είναι ένα είδος Lego — μπορείτε να χρησιμοποιήσετε έξυπνα συμβόλαια από άλλα έργα ως δομικά στοιχεία για το έργο σας. Αυτό σημαίνει ότι δεν χρειάζεται να ξοδεύετε χρόνο για να ανακαλύψετε ξανά την μέθοδο ή να χτίσετε από την αρχή.

## Πώς λειτουργεί η συνθετικότητα; {#how-does-composability-work}

Τα έξυπνα συμβόλαια Ethereum είναι σαν τα δημόσια API, οπότε ο καθένας μπορεί να αλληλεπιδράσει με το συμβόλαιο ή να τα ενσωματώσει σε dapp για πρόσθετη λειτουργικότητα. Η δυνατότητα συνθεσιμότητας έξυπνων συμβολαίων χρησιμοποιεί γενικά τρεις αρχές: αρθρωτή μορφή, αυτονομία και δυνατότητα εντοπισμού:

**1. Αρθρωτή μορφή**: Πρόκειται για την ικανότητα μεμονωμένων στοιχείων να εκτελούν μια συγκεκριμένη εργασία. Στο Ethereum, κάθε έξυπνο συμβόλαιο έχει μια συγκεκριμένη περίπτωση χρήσης (όπως φαίνεται στο παράδειγμα Uniswap).

**2. Αυτονομία **: Τα συνθετικά στοιχεία πρέπει να μπορούν να λειτουργούν ανεξάρτητα. Κάθε έξυπνο συμβόλαιο στο Ethereum εκτελείται μόνο του και μπορεί να λειτουργήσει χωρίς να βασίζεται σε άλλα μέρη του συστήματος.

**3. Δυνατότητα εντοπισμού** Οι προγραμματιστές δεν μπορούν να καλούν εξωτερικά συμβόλαια ή να ενσωματώσουν βιβλιοθήκες λογισμικού σε εφαρμογές, εάν οι πρώτες δεν είναι δημόσια διαθέσιμες. Από τον σχεδιασμό τους, τα έξυπνα συμβόλαια είναι ανοιχτού κώδικα, οποιοσδήποτε μπορεί να καλέσει ένα έξυπνο συμβόλαιο ή να χωρίσει (fork) μια βάση κώδικα.

## Οφέλη της συνθετικότητας {#benefits-of-composability}

### Συντομότερος κύκλος ανάπτυξης {#shorter-development-cycle}

Η συνθεσιμότητα μειώνει την εργασία που πρέπει να κάνουν οι προγραμματιστές κατά τη δημιουργία των [dapp](/dapps/#what-are-dapps). [Όπως σημειώνει ο Naval Ravikant:](https://twitter.com/naval/status/1444366754650656770) «Ανοιχτού κώδικα σημαίνει ότι κάθε πρόβλημα πρέπει να λυθεί μία φορά.»

Εάν υπάρχει ένα έξυπνο συμβόλαιο που λύνει ένα πρόβλημα, οι άλλοι προγραμματιστές μπορούν να το χρησιμοποιήσουν ξανά, επομένως δεν χρειάζεται να λύσουν το ίδιο πρόβλημα. Με αυτόν τον τρόπο, οι προγραμματιστές μπορούν να πάρουν υπάρχουσες βιβλιοθήκες λογισμικού και να προσθέσουν επιπλέον λειτουργίες για τη δημιουργία νέων dapp.

### Μεγαλύτερη καινοτομία {#greater-innovation}

Η δυνατότητα συνθεσιμότητας ενθαρρύνει την καινοτομία και τον πειραματισμό επειδή οι προγραμματιστές είναι ελεύθεροι να επαναχρησιμοποιήσουν, να τροποποιήσουν, να αντιγράψουν ή να ενσωματώσουν κώδικα ανοιχτής πηγής για να δημιουργήσουν τα επιθυμητά αποτελέσματα. Αυτό έχει ως αποτέλεσμα οι ομάδες ανάπτυξης να ξοδεύουν λιγότερο χρόνο σε βασικές λειτουργίες και να μπορούν να αφιερώσουν περισσότερο χρόνο στον πειραματισμό με νέες δυνατότητες.

### Καλύτερη εμπειρία χρήστη {#better-user-experience}

Η διαλειτουργικότητα μεταξύ των στοιχείων του οικοσυστήματος Ethereum βελτιώνει την εμπειρία του χρήστη. Οι χρήστες μπορούν να έχουν πρόσβαση σε μεγαλύτερη λειτουργικότητα όταν τα dapp ενσωματώνουν εξωτερικά έξυπνα συμβόλαια παρά σε ένα κατακερματισμένο οικοσύστημα όπου οι εφαρμογές δεν μπορούν να επικοινωνήσουν.

Θα χρησιμοποιήσουμε ένα παράδειγμα από την εξισορροπητική κερδοσκοπία (arbitrage trading) για να δείξουμε τα οφέλη της διαλειτουργικότητας:

Εάν ένα κρυπτοπαραστατικό έχει μεγαλύτερη εμπορική αξία στο `ανταλλακτήριο Α` από ό,τι στο `ανταλλακτήριο Β`, μπορείτε να επωφεληθείτε από τη διαφορά τιμής για να βγάλετε κέρδος. Ωστόσο, αυτό μπορεί να γίνει μόνο εάν έχετε αρκετό κεφάλαιο για να χρηματοδοτήσετε τη συναλλαγή (δηλαδή, την αγορά του κρυπτοπαραστατικού από το `ανταλλακτήριο Β`> και την πώλησή του στο `ανταλλακτήριο Α`).

Σε ένα σενάριο σύμφωνα με το οποίο δεν έχετε αρκετά κεφάλαια για να καλύψετε το συναλλαγή, ένα στιγμιαίο δάνειο μπορεί να είναι ιδανικό. [Τα στιγμιαία δάνεια](/defi/#flash-loans) είναι εξαιρετικά τεχνικά, αλλά η βασική ιδέα είναι ότι μπορείτε να δανειστείτε περιουσιακά στοιχεία (χωρίς εγγυήσεις) και να επιστρέψετε τα ίδια μέσα σε _μία_ συναλλαγή.

Επιστρέφοντας στο αρχικό μας παράδειγμα, ένας επενδυτής σε εξισορροπητική κερδοσκοπία μπορεί να πάρει ένα μεγάλο στιγμιαίο δάνειο, να αγοράσει κρυπτοπαραστατικά από `το ανταλλακτήριο Β`, να τα πουλήσει στο `ανταλλακτήριο Α`, να επιστρέψει το κεφάλαιο + τόκους και να κρατήσει το κέρδος, μέσα στην ίδια συναλλαγή. Αυτή η πολύπλοκη λογική απαιτεί τον συνδυασμό κλήσεων σε πολλαπλά συμβόλαια, κάτι που δεν θα ήταν δυνατό εάν τα έξυπνα συμβόλαια δεν είχαν διαλειτουργικότητα.

## Παραδείγματα συνθετικότητας στο Ethereum {#composability-in-ethereum}

### Ανταλλαγή κρυπτοπαραστατικών {#token-swaps}

Εάν δημιουργήσετε μια εφαρμογή που απαιτεί οι συναλλαγές να πληρώνονται σε ETH, μπορείτε να επιτρέψετε στους χρήστες να πληρώνουν σε άλλα κρυπτοπαραστατικά ERC-20 ενσωματώνοντας τη λογική ανταλλαγής κρυπτοπαραστατικών. Ο κώδικας θα μετατρέψει αυτόματα το κρυπτοπαραστατικό του χρήστη σε ETH πριν το συμβόλαιο εκτελέσει την καλούμενη συνάρτηση.

### Διακυβέρνηση {#governance}

Η δημιουργία εξατομικευμένων συστημάτων διακυβέρνησης για ένα [DAO](/dao/) μπορεί να είναι δαπανηρή και χρονοβόρα. Αντίθετα, θα μπορούσατε να χρησιμοποιήσετε μια εργαλειοθήκη διακυβέρνησης ανοιχτού κώδικα, όπως το [Aragon Client](https://client.aragon.org/), για να εκκινήσετε το DAO σας για να δημιουργήσετε γρήγορα ένα πλαίσιο διακυβέρνησης.

### Διαχείριση ταυτότητας {#identity-management}

Αντί να δημιουργήσετε ένα προσαρμοσμένο σύστημα ελέγχου ταυτότητας ή να βασίζεστε σε κεντρικούς παρόχους, μπορείτε να ενσωματώσετε εργαλεία αποκεντρωμένης ταυτότητας (DID) ώστε να διαχειρίζεστε τον έλεγχο ταυτότητας των χρηστών. Ένα παράδειγμα είναι το [SpruceID](https://www.spruceid.com/), μία εργαλειοθήκη ανοιχτού κώδικα που προσφέρει μια λειτουργία «Σύνδεση με Ethereum» που επιτρέπει στους χρήστες να πιστοποιούν ταυτότητες με ένα πορτοφόλι Ethereum.

## Σχετικοί οδηγοί {#related-tutorials}

- [Δώστε ώθηση στην ανάπτυξη dapp προσκηνίου με την εφαρμογή create-eth-app](/developers/tutorials/kickstart-your-dapp-frontend-development-with-create-eth-app/) _– Μια επισκόπηση του τρόπου χρήση της εφαρμογής create-eth-app για να δημιουργήσετε εφαρμογές με δημοφιλή και πρωτότυπα έξυπνα συμβόλαια._

## Περαιτέρω πληροφορίες {#further-reading}

_Γνωρίζετε κάποιο πόρο της κοινότητας που σας βοήθησε; Επεξεργαστείτε αυτή τη σελίδα και προσθέστε το!_

- [Η συνθετικότητα είναι καινοτομία](https://future.a16z.com/how-composability-unlocks-crypto-and-everything-else/)
- [Γιατί η συνθεσιμότητα είναι σημαντική για το Web3](https://hackernoon.com/why-composability-matters-for-web3)
- [Τι είναι συνθεσιμότητα;](https://blog.aragon.org/what-is-composability/#:~:text=Aragon,connect%20to%20every%20other%20piece.)
