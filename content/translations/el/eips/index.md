---
title: Προτάσεις Βελτίωσης του Ethereum (EIP)
description: Οι βασικές πληροφορίες που χρειάζεστε για να κατανοήσετε τις EIP
lang: el
---

# Εισαγωγή στις Προτάσεις Βελτίωσης του Ethereum (EIPs) {#introduction-to-ethereum-improvement-proposals}

## Τι είναι οι EIP; {#what-are-eips}

[Οι Προτάσεις Βελτίωσης του Ethereum (EIP)](https://eips.ethereum.org/) είναι γενικά πρότυπα που προσδιορίζουν τις νέες δυνατότητες ή διεργασίες του Ethereum. Οι EIP περιέχουν τεχνικές προδιαγραφές των προτεινόμενων αλλαγών και λειτουργούν ως «πηγή αλήθειας» για την κοινότητα. Οι αναβαθμίσεις του δικτύου και τα πρότυπα εφαρμογών για το Ethereum συζητούνται και αναπτύσσονται μέσω της διαδικασίας EIP.

Οποιοσδήποτε εντός της κοινότητας του Ethereum έχει τη δυνατότητα να δημιουργήσει EIP. Οι κατευθυντήριες οδηγίες σύνταξης των EIP περιλαμβάνονται στην [EIP-1](https://eips.ethereum.org/EIPS/eip-1). Μια EIP θα πρέπει να παρέχει πρωτίστως μια συνοπτική τεχνική προδιαγραφή με μια σύντομη αιτιολόγηση. Ο συντάκτης της EIP είναι υπεύθυνος για την επίτευξη συναίνεσης εντός της κοινότητας και την τεκμηρίωση εναλλακτικών απόψεων. Διαχρονικά, δεδομένου του μεγάλου τεχνικού εμποδίου στην υποβολή σωστά δομημένων τεχνικών προτάσεων EIP, οι περισσότεροι συντάκτες EIP είναι κατά κανόνα προγραμματιστές εφαρμογών ή πρωτοκόλλων.

## Γιατί έχουν σημασία οι EIP; {#why-do-eips-matter}

Οι προτάσεις βελτίωσης διαδραματίζουν κεντρικό ρόλο στη λήψη απόφασης αλλαγών και τεκμηριώνονται στο Ethereum. Αποτελούν τον τρόπο με τον οποίο υποβάλλουμε προτάσεις, συζητούμε και υιοθετούμε αλλαγές. Υπάρχουν [διάφοροι τύποι προτάσεων EIP](https://eips.ethereum.org/EIPS/eip-1#eip-types). Ενδεικτικά αναφέρουμε τις βασικές προτάσεις για αλλαγές στο πρωτόκολλο χαμηλού επιπέδου που επηρεάζουν τη συναίνεση και απαιτούν αναβάθμιση του δικτύου, όπως η [EIP-1559](https://eips.ethereum.org/EIPS/eip-1559), και τα αιτήματα σχολιασμού του Ethereum (Ethereum Request for Comments — ERC) για πρότυπα δημιουργίας εφαρμογών, όπως οι [EIP-20](https://eips.ethereum.org/EIPS/eip-20) και [EIP-721](https://eips.ethereum.org/EIPS/eip-721).

Κάθε αναβάθμιση του δικτύου αποτελείται από ένα σύνολο προτάσεων βελτίωσης που πρέπει να υλοποιηθούν από κάθε εφαρμογή [πελάτη Ethereum](/learn/#clients-and-nodes) στο δίκτυο. Αυτό σημαίνει ότι για να είναι δυνατή η επικοινωνία με άλλες εφαρμογές πελάτη του κεντρικού δικτύου Ethereum, οι προγραμματιστές αυτών των εφαρμογών θα πρέπει να βεβαιωθούν ότι έχουν εφαρμόσει όλες τις απαιτούμενες προτάσεις βελτίωσης.

Μαζί με την παροχή τεχνικών προδιαγραφών για αλλαγές, οι EIP αποτελούν το σημείο γύρω από το οποίο πραγματοποιείται η διακυβέρνηση του Ethereum: ο καθένας είναι ελεύθερος να υποβάλει μια πρόταση η οποία, στη συνέχεια, θα συζητηθεί από τους χρήστες της κοινότητας ώστε να καθοριστεί αν θα πρέπει να υιοθετηθεί ως πρότυπο ή να συμπεριληφθεί σε μια επόμενη αναβάθμιση του δικτύου. Επειδή οι μη βασικές EIP δεν χρειάζεται να υιοθετηθούν από όλες τις εφαρμογές (για παράδειγμα, μπορείτε να δημιουργήσετε ένα εναλλάξιμο κρυπτοπαραστατικό που δεν υλοποιεί την EIP-20), αλλά οι βασικές EIP θα πρέπει να υιοθετηθούν από όλους (επειδή όλοι οι κόμβοι πρέπει να αναβαθμιστούν για να συνεχίσουν να είναι μέρος του ίδιου δικτύου), οι βασικές EIP απαιτούν ευρύτερη συναίνεση εντός της κοινότητας σε σχέση με τις μη βασικές EIP.

## Ιστορία των EIP {#history-of-eips}

Το [αποθετήριο στο Github των Προτάσεων Βελτίωσης του Ethereum (EIP)](https://github.com/ethereum/EIPs) δημιουργήθηκε τον Οκτώβριο του 2015. Η διαδικασία EIP βασίζεται στις [Προτάσεις Βελτίωσης του Bitcoin (BIP)](https://github.com/bitcoin/bips), οι οποίες βασίζονται στις διαδικασίες [Προχωρημένων Προτάσεων Βελτίωσης της Python (PEP)](https://www.python.org/dev/peps/).

Οι επιμελητές των προτάσεων βελτίωσης είναι επιφορτισμένοι με τον έλεγχο της τεχνικής αρτιότητάς τους, την επίλυση ζητημάτων μορφοποίησης και τη διόρθωση λαθών ορθογραφίας/γραμματικής, καθώς και τη διόρθωση του στιλ κώδικα. Οι Martin Becze, Vitalik Buterin, Gavin Wood και μερικοί ακόμα ήταν οι πρώτοι επιμελητές προτάσεων βελτίωσης από το 2015 έως τα τέλη του 2016.

Οι σημερινοί επιμελητές EIP είναι οι εξής

- Alex Beregszaszi (@axic)
- Gavin John (@Pandapip1)
- Greg Colvin (@gcolvin)
- Matt Garnett (@lightclient)
- Sam Wilson (@SamWilsn)

Επίτιμοι επιμελητές EIP είναι οι εξής

- Casey Detrio (@cdetrio)
- Hudson Jameson (@Souptacular)
- Martin Becze (@wanderer)
- Micah Zoltu (@MicahZoltu)
- Nick Johnson (@arachnid)
- Nick Savers (@nicksavers)
- Vitalik Buterin (@vbuterin)

Αν θέλετε να γίνετε επιμελητής EIP, παρακαλούμε ανατρέξτε στην [EIP-5069](https://eips.ethereum.org/EIPS/eip-5069).

Οι επιμελητές EIP αποφασίζουν πότε μια πρόταση είναι έτοιμη να γίνει EIP και βοηθούν τους συντάκτες EIP να προωθήσουν τις προτάσεις τους. Η ομάδα [ Ethereum Cat Herders](https://www.ethereumcatherders.com/) βοηθά στη διοργάνωση των συναντήσεων μεταξύ των επιμελητών EIP και της κοινότητας (βλ. [EIPIP](https://github.com/ethereum-cat-herders/EIPIP)).

Πλήρης διαδικασία τυποποίησης παράλληλα με την κατάσταση περιγράφεται στο [EIP-1](https://eips.ethereum.org/EIPS/eip-1)

## Μάθετε περισσότερα {#learn-more}

Αν ενδιαφέρεστε να διαβάσετε περισσότερα σχετικά με τις EIP, ρίξτε μια ματιά στον [ιστότοπο των EIP](https://eips.ethereum.org/) και στην [EIP-1](https://eips.ethereum.org/EIPS/eip-1). Εδώ θα βρείτε μερικούς χρήσιμους συνδέσμους:

- [Κατάσταση όλων των προτάσεων αναβάθμισης Ethereum](https://eips.ethereum.org/all)
- [Περιγραφή όλων των τύπων EIP](https://eips.ethereum.org/EIPS/eip-1#eip-types)
- [Περιγραφή όλων των καταστάσεων EIP](https://eips.ethereum.org/EIPS/eip-1#eip-process)

### Εκπαιδευτικά έργα κοινότητας {#community-projects}

- [PEEPanEIP](https://www.youtube.com/playlist?list=PL4cwHXAawZxqu0PKKyMzG_3BJV_xZTi1F) — *Το PEEPanEIP είναι μια εκπαιδευτική σειρά βίντεο που συζητά την Προτάσεις Βελτίωσης Ethereum (EIP) και βασικά χαρακτηριστικά των επερχόμενων αναβαθμίσεων.*
- [EIPs For Nerds](https://ethereum2077.substack.com/t/eip-research) — *Το EIPs For Nerds παρέχει περιεκτικές επισκοπήσεις σε στυλ ELI5 διαφόρων προτάσεων βελτίωσης Ethereum (EIP), συμπεριλαμβανομένων των βασικών EIP και των EIP επιπέδου εφαρμογής/υποδομής (ERC), για την εκπαίδευση των αναγνωστών και διαμορφώνουν συναίνεση γύρω από τις προτεινόμενες αλλαγές στο πρωτόκολλο Ethereum.*
- [EIPs.wtf](https://www.eips.wtf/) — *Το EIPs.wtf παρέχει επιπλέον πληροφορίες για Προτάσεις Βελτίωσης Ethereum (EIPs), συμπεριλαμβανομένης της κατάστασής τους, των λεπτομερειών εφαρμογής, των σχετικών αιτημάτων έλξης και των σχολίων της κοινότητας.*
- [EIP.Fun](https://eipfun.substack.com/) — *Το EIP.Fun παρέχει τα τελευταία νέα σχετικά με τις προτάσεις βελτίωσης του Ethereum (EIP), ενημερώσεις για συναντήσεις EIP και άλλα.*
- [EIPs Insight](https://eipsinsight.com/) — *Το EIPs Insight αποτελεί αναπαράσταση της κατάστασης που αφορά τη διαδικασία προτάσεων βελτίωσης του Ethereum (EIPs) & στατιστικά στοιχεία σύμφωνα με τις πληροφορίες που συλλέγονται από διαφορετικούς πόρους.*

## Συμμετοχή {#participate}

Ο καθένας μπορεί να δημιουργήσει μια EIP. Πριν υποβάλει μια πρόταση, ο συντάκτης πρέπει να διαβάσει την [EIP-1](https://eips.ethereum.org/EIPS/eip-1), που παρουσιάζει τα βασικά σημεία της διαδικασίας EIP και τον τρόπο με τον οποίο πρέπει να συνταχθεί μια EIP, και να ζητήσει σχόλια στο [Ethereum Magicians](https://ethereum-magicians.org/), όπου οι προτάσεις συζητούνται σε πρώτη φάση με την κοινότητα, πριν υποβληθεί κάποιο σχέδιο πρότασης.

## Παραπομπές {#references}

<cite class="citation">

Το περιεχόμενο της σελίδας παρέχεται εν μέρει από το [Ethereum Protocol Development Governance and Network Upgrade Coordination](https://hudsonjameson.com/2020-03-23-ethereum-protocol-development-governance-and-network-upgrade-coordination/) από τον Hudson Jameson

</cite>
