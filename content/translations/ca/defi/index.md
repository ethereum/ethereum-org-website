---
title: Finances Descentralitzades (DeFi)
description: Una visió general de les DeFi a Ethereum
lang: ca
template: use-cases
emoji: ":money_with_wings:"
image: /images/use-cases/defi.png
alt: Un logotip d'Ethereum fet de peces de lego.
sidebarDepth: 2
summaryPoint1: Una alternativa global i oberta al sistema financer actual.
summaryPoint2: Productes que et permeten manllevar, estalviar, invertir, fer compra-vendes i més.
summaryPoint3: Basat en tecnologia de codi obert amb la que qualsevol pot programar-hi.
---

DeFi és un sistema obert i global pensat per l'era d'internet: una alternativa a un sistema opac, hípercontrolat i sustentat per una infraestructura i uns processos antics. Us dona control i visibilitat sobre els vostres diners. Us dona accés als mercats globals i alternatives a la vostra moneda o opcions bancàries locals. Els productes DeFi obren els serveis financers a qualsevol persona amb una connexió d'internet, alhora que són els propis usuaris els que n'ostenten la propietat i els mantenen. Fins ara, desenes de milions de dòlars en criptomonedes han passat a través d'aplicacions DeFi i aquest nombre creix cada dia.

## Què és DeFi? {#what-is-defi}

DeFi és un terme col·lectiu per als productes i serveis financers que són accessibles per a qualsevol persona que pugui fer servir Ethereum, qualsevol persona amb una connexió d'internet. Amb DeFi, els mercats estan sempre oberts i no hi ha cap autoritat central que pugui bloquejar pagaments o denegar-vos accés a res. Els serveis que abans eren lents i sensibles als errors humans són ara automàtics i més segurs, perquè estan gestionats per un codi informàtic que qualsevol pot inspeccionar i sotmetre a escrutini.

Hi ha una criptoeconomia puixant allà fora, on podeu prestar, demanar prestat, rebre interessos i molt més. Els argentins amb coneixements de criptografia han usat les DeFi per escapar de la inflació tan limitadora que pateix el seu país. Les empreses han començat a pagar els salaris dels seus empleats en temps real. Hi ha hagut casos de persones que han pagat préstecs per valor de milions de dòlars, sense la necessitat de cap identificació personal.

<YouTube id="H-O3r2YMWJ4" />

## DeFi vs les finances tradicionals {#defi-vs-tradfi}

Una de les millors maneres de veure el potencial de DeFi és entendre els problemes que hi ha avui.

- Hi ha persones que no tenen la possibilitat d'obrir un compte bancari o d'usar serveis financers.
- La falta d'accés als serveis financers pot impedir que determinades persones puguin aconseguir feina.
- Els serveis financers poden impedir que cobreu un sou.
- Un dels costos d'usar els serveis financers tradicionals és l'accés que donem a un tercer a moltes de les nostres dades personals.
- Governs i altres institucions centralitzades tenen poder per tancar els mercats, si els interessa.
- L'horari per a fer transaccions està sovint limitat a l'horari laboral d'una zona horària determinada.
- Les transferències monetàries poden arribar a trigar dies a completar-se, a causa de procediments interns que realitzen humans.
- Sempre hi ha primes o comissions que es paguen als intermediaris dels serveis financers.

### Una comparativa {#defi-comparison}

| DeFi                                                                                                                     | Finances tradicionals                                                                                                                       |
| ------------------------------------------------------------------------------------------------------------------------ | ------------------------------------------------------------------------------------------------------------------------------------------- |
| El dipositari dels vostres diners sou vosaltres mateixos.                                                                | Els dipositaris dels vostres diners són empreses.                                                                                           |
| Controleu on van els vostres diners i com es gasten.                                                                     | Heu de confiar en altres empreses que no facin un mal ús dels vostres diners, com ara prestar-lo a prestataris d'alt risc.                  |
| Les transferències de fons es completen en qüestió de minuts.                                                            | Els pagaments poden trigar dies, a causa de procediments manuals.                                                                           |
| Les transaccions són fetes amb pseudònims.                                                                               | L'activitat financera va sempre unida estretament a la vostra identitat.                                                                    |
| DeFi és obert a tothom.                                                                                                  | Heu de sol·licitar accés per poder usar els serveis financers.                                                                              |
| Els mercats estan sempre oberts.                                                                                         | Els mercats tanquen perquè els empleats necessiten descansar.                                                                               |
| Està construït de forma transparent: qualsevol pot mirar les dades d'un producte i inspeccionar com funciona el sistema. | Les institucions financeres són llibres tancats: no podeu veure el seu historial de préstecs, un informe dels seus actius sota gestió, etc. |

<ButtonLink href="/dapps/?category=finance#explore">
  Exploreu aplicacions DeFi
</ButtonLink>

## Va començar amb Bitcoin... {#bitcoin}

Segons com es miri, Bitcoin va ser la primera aplicació DeFi. Bitcoin us permet tenir control i ser propietaris dels vostres fons i enviar-los a qualsevol lloc del món. Això passa perquè permet que moltes persones que no tenen perquè necessàriament confiar entre elles puguin posar-se d'acord en un registre de comptes (de pagaments i cobraments), sense la necessitat de tenir un intermediari de confiança. Bitcoin és obert a tothom i ningú té l'autoritat de canviar les seves regles. Les regles de Bitcoin, igual que la seva escassetat i la seva accessibilitat, estan escrites en la pròpia tecnologia. No és com en les finances tradicionals on els governs poden emetre nova moneda, cosa que devalua el valor dels vostres estalvis, o on les empreses poden tancar els mercats.

Ethereum desenvolupa tot això. Com Bitcoin, les regles no es poden canviar i tothom hi té accés. Però també permet que el diners digitals siguin programables mitjançant [contractes intel·ligents](/glossary#smart-contract), així podeu fer més coses, a banda de guardar o enviar valor.

<YouTube id="qFBYB4W2tqU" />

## Diners programables {#programmable-money}

Sona estrany... «per què he de voler programar els meus diners»? En tot cas, aquesta és una característica per defecte dels tókens a Ethereum. Tothom pot programar lògica en els pagaments. Així teniu el control i la seguretat de Bitcoin juntament amb els serveis que proporcionen les institucions financeres. Això permet que feu coses amb criptomonedes que no podeu fer amb Bitcoin, com prestar i endeutar-te, programar pagaments, invertir en índexs, fons i altres.

<InfoBanner shouldSpaceBetween emoji=":eyes:">
  <div>Exploreu els nostres suggeriments d'aplicacions DeFi per provar-les, si sou novells a Ethereum.</div>
  <ButtonLink href="/dapps/?category=finance#explore">
    Exploreu aplicacions DeFi
  </ButtonLink>
</InfoBanner>

## Què podeu fer amb DeFi? {#defi-use-cases}

Hi ha una alternativa descentralitzada a la majoria dels serveis financers. Però Ethereum també crea oportunitats per crear productes financers que són completament nous. Aquesta és una llista en continu creixement.

- [Enviar diners a tot el món](#send-money)
- [Transferir diners a tot el món](#stream-money)
- [Accedir a divises estables](#stablecoins)
- [Endeutar-se, mitjançant l'entrega d'una garantia](#lending)
- [Endeutar-se sense l'entrega d'una garantia](#flash-loans)
- [Començar a estalviar en criptomonedes](#saving)
- [Comprar i vendre tókens](#swaps)
- [Fer créixer la vostra cartera d'inversions](#investing)
- [Aconseguir fons per a desenvolupar les vostres idees](#crowdfunding)
- [Comprar assegurances](#insurance)
- [Gestionar la vostra cartera d'inversions](#aggregators)

<Divider />

### Enviar diners arreu del món, ràpidament {#send-money}

Com a cadena de blocs (o «blockchain»), Ethereum està dissenyat per enviar transaccions de forma segura i global. Igual que Bitcoin, Ethereum converteix l'acte d'enviar diners arreu del món en una cosa tan fàcil com enviar un correu electrònic. Només heu d'introduir el [el nom ENS](/nft/#nft-domains) del destinatari (com josep.eth) o l'adreça de la seva cartera i el vostre pagament li arribarà en qüestió de minuts (normalment). Per a enviar o rebre pagaments, necessiteu una [cartera](/wallets/).

<ButtonLink href="/dapps/?category=finance#explore">
  Exploreu dapps de pagament
</ButtonLink>

#### Transferir diners arreu del món... {#stream-money}

També podeu transferir diners dins d'Ethereum. Això us permet pagar salaris en un segon i donar als treballadors accés als seus diners en qualsevol moment que ho necessitin. O llogar coses en un segon, com un traster o una moto elèctrica.

I si no voleu enviar o transferir [ETH](/eth/) a causa de les grans oscil·lacions de valor que pot patir, hi ha divises alternatives dins d'Ethereum: monedes estables («stablecoins»).

<Divider />

### Accedir a divises estables {#stablecoins}

La volatilitat de les criptomonedes és un problema per a molts productes financers i la despesa en general. La comunitat DeFi ho ha sol·lucionat amb les monedes estables o «stablecoins». El seu valor està lligat a un altre actiu, normalment una divisa popular com els dòlars americans.

Monedes com DAI o USDC tenen un valor que oscil·la uns pocs cèntims al voltant d'un dòlar. Això les fa perfectes per a rebre interès, estalviar o invertir. Molta gent a Llatinoamèrica ha usat les monedes estables com una forma de protegir els seus estalvis en temps d'incertesa en relació amb les monedes emeses pels seus governs.

<ButtonLink href="/stablecoins/">
  Més informació sobre monedes estables
</ButtonLink>

<Divider />

### Obtenir préstecs {#lending}

Obtenir diners prestats de proveïdors descentralitzats té dues varietats principals.

- Persona-persona, és a dir el prestatari obtindrà el préstec directament d'un prestador específic.
- Basat en grups, on els prestadors proveeixen els fons (liquiditat) a un grup d'on els prestataris poden obtenir els préstecs.

<ButtonLink href="/dapps/?category=finance#explore">
  Exploreu dapps per obtenir préstecs
</ButtonLink>

Usar un prestatari descentralitzat té molts avantatges...

#### Demanar prestat de forma privada {#borrowing-privacy}

Avui dia, prestar diners i demanar-ne prestats té a veure amb els individus involucrats en l'operació. Els bancs, abans de deixar diners, han de saber si una persona podrà tornar un préstec.

Els préstecs descentralitzats funcionen sense necessitat que les parts s'hagin d'identificar. A canvi, el prestatari ha de dipositar una garantia que el prestador rebrà automàticament en cas que el préstec no sigui retornat. Alguns prestadors accepten fins i tot NFT com a garantia. Els NFT són una escriptura de propietat lligada a un actiu únic, com pugui ser una pintura. [Més sobre els NFT](/nft/)

Això us permet demanar diners sense la necessitat d'haver de passar per auditories o haver d'entregar informació privada.

#### Accedir a fons globals {#access-global-funds}

Quan utilitzeu un prestador descentralitzat teniu accés a fons dipositats d'arreu del món, no només dels fons custodiats que pugui tenir el vostre banc o la vostra institució de crèdit. Això fa els préstecs més accessibles i millora els tipus d'interès.

#### Eficiències fiscals {#tax-efficiencies}

Demanar préstecs pot donar-vos accés a fons que necessiteu sense haver de vendre els vostres ETH (cosa que pot generar una obligació fiscal). En canvi podeu fer servir els vostres ETH com a garantia per a obtenir un préstec amb una divisa estable («stablecoin»). Això us dona el fluxe de caixa que necessiteu i us permet mantenir els vostres ETH. Les divises estables són tókens que són millors per quan teniu necessitat de caixa, tenen l'avantatge que el seu valor no fluctua com pugui fer-ho l'ETH. [Més sobre les divises estables](#stablecoins)

#### Préstecs ràpids {#flash-loans}

Els préstecs ràpids són una forma experimental que us permet demanar manlleus sense necessitat de garantia o de donar informació privada.

No són gaire accessibles a persones sense formació tècnica en aquest moment, però donen una idea del que pot arribar a ser possible per a tothom en el futur.

Funciona sobre la base que el préstec és entregat i retornat en una mateixa transacció. Si no es pot retornar, la transacció es reverteix com si no hagués passat.

Sovint els fons que s'usen estan en grups de liquiditat (grans grups de fons usats per ser prestats). Si no es fan servir en un moment donat, es crea l'oportunitat per a algú de demanar-los prestats, fer una transacció amb ells i retornar-los totalment, gairebé literalment al mateix moment que han estat prestats.

Això significa que s'ha de programar a mida per a cada transacció. Un exemple senzill podria ser el d'algú que fa servir un préstec ràpid per a comprar un actiu a un preu per a revendre'l en un mercat (o borsa) diferent, on el preu sigui més alt.

Així, en una transacció qualsevol hi passa el següent:

- Demaneu una quantitat X prestada de $asset a 1,00$ del mercat A
- Veneu X $asset al mercat B per 1,10$
- Torneu el préstec al mercat A
- Us quedeu el benefici de la transacció menys la comissió

Si la disponibilitat del mercat B cau de sobte i l'usuari no pot comprar prou actiu X per a cobrir el préstec original, la transacció simplement no s'executaria.

Per a poder dur a terme l'exemple anterior en les finances tradicionals, necessitaríeu una quantitat enorme de diners. Aquest tipus d'estratègies de negoci només estan disponibles per aquells que disposin d'una gran riquesa. Els préstecs ràpids són un exemple d'un futur on tenir diners no és necessàriament un prerequisit per a guanyar diners.

[Més sobre préstecs ràpids](https://aave.com/flash-loans/)

<Divider />

### Comenceu a estalviar amb criptomonedes {#saving}

#### Prestar {#lending}

Podeu guanyar interessos per les vostres criptomonedes fent préstecs i veure com els vostres fons creixen en temps real. En aquest moment els tipus d'interès són molt superiors al que normalment trobeu al vostre banc local (si teniu prou sort com per tenir-ne algun a prop). Aquí en teniu un exemple:

- Presteu els vostres 100 Dai, una [moneda estable](/stablecoins/), a un producte com Aave.
- Rebeu 100 Aave Dai (aDai), que és un token que representa els vostres Dai prestats.
- Els vostres aDai s'incrementaran en base als tipus d'interès i podreu veure créixer el vostre saldo a la vostra cartera. En funció del tipus d'interès, el saldo de la vostra cartera serà de 100.1234 al cap d'uns pocs dies o, fins i tot, hores!
- Podeu retirar una quantitat de Dai normal, igual a la del vostre saldo, en qualsevol moment.

<ButtonLink href="/dapps/?category=finance#explore">
  Veure dApps de préstecs
</ButtonLink>

#### Loteria sense pèrdues {#no-loss-lotteries}

Les loteries sense pèrdues com PoolTogether són una nova forma divertida i innovadora d'estalviar diners.

- Compreu 100 tiquets fent servir 100 tókens Dai.
- Rebeu 100 plDai que representen els vostres 100 tiquets.
- Si un dels vostres tiquets és guanyador, el vostre saldo de plDai s'incrementarà en la quantitat del premi.
- Si no guanyeu, els vostres 100 plDai es guarden per al sorteig de la propera setmana.
- Podeu retirar una quantitat de Dai normal, igual al saldo de plDai que tingueu a la vostra cartera, en qualsevol moment.

La quantitat del premi surt dels interessos que es generen prestant els tiquets dipositats com en l'exemple de préstecs anterior.

<ButtonLink isSecondary href="https://pooltogether.com">
  Proveu PoolTogether
</ButtonLink>

<Divider />

### Tókens dels mercats d'intercanvi {#swaps}

Hi ha milers de tókens a Ethereum. Els mercats d'intercanvi descentralitzats (DEX) us permeten intercanviar diferents tókens, en qualsevol moment que vulgueu. No doneu mai el control sobre els vostres actius. És com fer servir un mercat d'intercanvi de divises quan es visita un altre país. Però la versió DeFi no tanca mai. Els mercats estan oberts 24 hores al dia, 365 dies l'any i la tecnologia garanteix que sempre hi haurà algú que accepti la transacció.

Per exemple, si voleu fer servir la loteria sense pèrdues PoolTogether (descrita més amunt), necessitareu un token com Dai o USDC. Aquests DEX us permeten intercanviar els vostres ETH per aquets tókens i recuperar els ETH quan hàgiu acabat.

<ButtonLink href="/dapps/?category=finance#explore">
  Veure intercanvi de tókens
</ButtonLink>

<Divider />

### Comerç avançat {#trading}

Hi ha opcions més avançades per a qui vulgui una mica més de control sobre les operacions d'intercanvi. Ordres amb límit, contractes perpetus, palanquejament i moltes altres. Amb el comerç descentralitzat teniu accés a liquiditat global, els mercats no tanquen mai i sempre teniu control dels vostres actius.

Quan feu servir un mercat (o casa de canvi) centralitzat heu de dipositar-hi els vostres actius abans d'executar la transacció i confiar que els vigilaran per tu. Mentre els vostres actius estan dipositats estan en risc, ja que els mercats centralitzats són objectius atractius per als hackers.

<ButtonLink href="/dapps/?category=finance#explore">
  Veure dapps de comerç
</ButtonLink>

<Divider />

### Fes créixer la vostra cartera {#investing}

Hi ha productes de gestió de fons a Ethereum que poden fer créixer la vostra cartera en base a l'estratègia que trieu. És automàtic, obert a tothom i no requereix la presència d'un gestor humà que s'endugui una comissió.

Un bon exemple és el [fons DeFi Pulse Index (DPI)](https://defipulse.com/blog/defi-pulse-index/). Aquest és un fons que s'ajusta automàticament per assegurar que la vostra cartera sempre inclou [els tókens DeFi més rellevants en funció de la seva capitalització](https://www.coingecko.com/en/defi). Mai n'heu de gestionar cap detall i podeu retirar actius del fons en qualsevol moment.

<ButtonLink href="/dapps/?category=finance#explore">
  Veure dapps d'inversió
</ButtonLink>

<Divider />

### Finançament per a les vostres idees {#crowdfunding}

Ethereum és una plataforma ideal per al crowfunding:

- Els inversors potencials poden venir de qualsevol lloc: Ethereum i els seus tókens estan oberts a tothom, arreu del món.
- És transparent, de manera que els receptors dels fons poden demostrar la quantitat de diners que han aixecat. Fins i tot podeu seguir el rastre de com els fons s'apliquen més endavant.
- Els receptors dels fons poden definir el retorn immediat dels diners si, per exemple, hi ha una data límit per aconseguir una quantitat mínima.

<ButtonLink href="/dapps/?category=finance#explore">
  Veure dapps de crowfunding
</ButtonLink>

#### Finançament quadràtic {#quadratic-funding}

Ethereum és un sofware de codi obert i molta de la feina que s'ha fet fins ara l'ha finançada la comunitat. Això ha comportat el creixement d'un nou model de finançament interessant: el finançament quadràtic. Té el potencial de millorar la manera en què es subvenciona tot tipus de béns públics en un futur.

El finançament quadràtic assegura que els projectes que reben més finançament són aquells amb major demanda única. En altres paraules, projectes que pretenen millorar les vides del major nombre de persones. Funciona així:

1. Hi ha un conjunt de fons donats.
2. Comença una ronda de finançament.
3. La gent pot manifestar la seva preferència per un projecte donant diners.
4. Un cop la ronda ha acabat, el conjunt de fons es distribueix entre els projectes. Aquells amb més demanda directa obtenen els imports més elevats.

Això vol dir que el Projecte A amb les seves 100 donacions d'1 dòlar, podria acabar rebent més finançament que el Projecte B amb una sola donació de 10.000 dòlars (en funció de la quantitat total de fons disponibles).

[Més sobre finançament quadràtic](https://wtfisqf.com)

<Divider />

### Assegurances {#insurance}

Les assegurances descentralitzades pretenen ser més econòmiques, ràpides a cobrar pels afectats i més transparents. Amb més automatitzacions, les cobertures són més econòmiques i els assegurats cobren les indemnitzacions més ràpidament. Les dades que s'utilitzen per decidir sobre una reclamació són completament transparents.

Els productes Ethereum, com qualsevol software, poden tenir errors de codi i ser atacats. Així que, en aquests moments, moltes de les assegurances en aquest sector se centren en protegir els usuaris de la possible pèrdua dels seus fons. Tot i això hi ha projectes que estan treballant per donar cobertura a qualsevol accident habitual. Un bon exemple n'és la cobertura d'Etherisc Crop que pretén [protegir petits agricultors a Kènia de les pèrdues per sequeres i inundacions](https://blog.etherisc.com/etherisc-teams-up-with-chainlink-to-deliver-crop-insurance-in-kenya-137e433c29dc). Les assegurances descentralitzades poden proporcionar cobertures més econòmiques als agricultors que, sovint, no poden permetre's assegurances tradicionals.

<ButtonLink href="/dapps/?category=finance#explore">
  Veure dapps d'assegurances
</ButtonLink>

<Divider />

### Agregadors i gestors de carteres {#aggregators}

Amb tantes coses alhora, necessitareu una forma per fer un seguiment de totes les inversions, préstecs i compra-vendes. Hi ha una munió de productes que us permeten coordinar la vostra activitat DeFi des d'un mateix lloc. Aquesta és la bellesa de l'arquitectura oberta de les DeFi. Equips de desenvolupadors fan interfícies on no només podeu veure els saldos de tots els vostres productes, sinó que també podeu utilitzar les seves funcions. Això us pot ser útil alhora que continueu l'exploració de les DeFi.

<ButtonLink href="/dapps/?category=finance#explore">
  Veure les dapps de gestió de carteres
</ButtonLink>

<Divider />

## Com funcionen les DeFi? {#how-defi-works}

Les DeFi utilitzen les criptomonedes i els contractes intel·ligents per oferir serveis sense intermediaris. Avui dia en el món financer, les institucions financeres actuen com a garants de les transaccions. Això els dona a aquestes institucions un poder immens, ja que els vostres diners flueixen a través seu. A més, milers de milions de persones arreu del món no tenen accés a un compte bancari.

En les DeFi, un contracte intel·ligent substitueix la institució financera en la transacció. Un contracte intel·ligent és un tipus de compte d'Ethereum on hi ha fons dipositats i que pot enviar-los o reemborsar-los, en base a determinades condicions. Ningú pot alterar aquest contracte intel·ligent quan està funcionant: sempre respondrà tal com està programat.

Un contracte que està dissenyat per entregar un subsidi o diners de butxaca, podria programar-se per enviar diners del Compte A al Compte B cada divendres. I ho faria sempre que al Compte A hi hagués fons disponibles. Ningú pot canviar el contracte i afegir un Compte C com a beneficiari per tal de robar els fons.

A més, els contractes són públics per tal que tothom els pugui inspeccionar i auditar. Això significa que els contractes maliciosos quedaran aviat sotmesos a l'escrutini públic.

Significa també que actualment hi ha una necessitat de confiar en els membres més tècnics de la comunitat d'Ethereum que puguin llegir codi. La comunitat basada en el codi obert ajuda a mantenir els desenvolupadors sota control, però aquesta necessitat s'anirà reduint amb el temps, a mida que els contractes intel·ligents siguin més fàcils de llegir i es desenvolupin altres formes de demostrar la fiabilitat d'un determinat codi.

## Ethereum i DeFi {#ethereum-and-defi}

Ethereum és el fonament perfecte per a les DeFi per diverses raons:

- No hi ha ningú que sigui el propietari d'Ethereum o dels contractes intel·ligents que hi viuen; això dona a tothom l'oportunitat de usar les DeFi. També significa que ningú pot canviar les normes en la vostra contra.
- Tots els productes DeFi parlen el mateix idioma: Ethereum. Això significa que molts dels productes funcionen perfectament de forma conjunta. Podeu prestar tókens en una plataforma i intercanviar-los amb l'interès subjacent en un mercat diferent o fins i tot en una aplicació totalment diferent. És com poder cobrar punts de fidelitat, directament al voostre banc.
- Els tókens i les criptomonedes estan construits sobre Ethereum, un llibre major compartit; recollir i portar al dia les transaccions que es produeixen és la feina d'Ethereum.
- Ethereum proporciona una llibertat financera completa: la majoria dels productes mai tindran la custòdia dels vostres fons, deixant que sigueu qui en tingui el control.

Podeu pensar en les DeFi com en capes:

1. La cadena de blocs («blockchain»): Ethereum conté l'historial de transaccions i l'estat dels comptes.
2. Els actius: [ETH](/eth/) i la resta de tókens (divises).
3. Els protocols\_ [contractes intel·ligents](/glossary/#smart-contract) que proporcionen les funcionalitats, per exemple un servei que permeti el préstec d'actius de forma descentralitzada.
4. [Les aplicacions](/dapps/): els productes que fem servir per a gestionar i accedir als protocols.

## Construir les DeFi {#build-defi}

Les DeFi són un moviment de codi obert. Els protocols i les aplicacions DeFi són oberts per tal que puguin ser inspeccionats pels usuaris, ser bifurcats i subjectes a innovació. Com que estan construïts per capes (tots comparteixen la mateixa base de cadena de blocs i els seus actius), els protocols poden combinar-se per generar oportunitats úniques.

<ButtonLink href="/developers/docs/dapps/">
  Més sobre construir dapps
</ButtonLink>

## Llegir-ne més {#futher-reading}

### Dades sobre DeFi {#defi-data}

- [DeFi Prime](https://defiprime.com/)
- [DeFi Llama](https://defillama.com/)

### Articles sobre DeFi {#defi-articles}

- [Una guia per a principiants de les DeFi](https://blog.coinbase.com/a-beginners-guide-to-decentralized-finance-defi-574c68ff43c4) – _Sid Coelho-Prabhu, 6 de gener de 2020_

### Vídeos {#videos}

- [Finematics – Educació sobre finances descentralitzades](https://finematics.com/) – _Vídeos sobre DeFi_
- [The Defiant](https://www.youtube.com/playlist?list=PLaDcID4s1KronHMKojfjwiHL0DdQEPDcq) - _DeFi Basics: Tot el que necessiteu saber per a començar en aquest sector, a vegades desconcertant._
- [Pissarra Crypto](https://youtu.be/17QRFlml4pA)_Què són les DeFi?_

### Comunitats {#communities}

- [Servidor Discord de DeFi Llama](https://discord.gg/buPFYXzDDd)
- [Servidor Discord de DeFi Pulse](https://discord.gg/Gx4TCTk)
