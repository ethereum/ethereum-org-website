---
title: Davranış kuralları
description: Ethereum.org alanlarında ulaşmaya çalıştığımız basit standartlar.
lang: tr
---

# Davranış kuralları {#code-of-conduct}

## Misyon {#mission}

Ethereum için en kapsayıcı ve erişilebilir bilgi merkezini kurmak ve sürdürmek.

## Değerler {#values}

Ethereum.org topluluğu şunlar için çabalar:

- eğitici, Ethereum'un herkes için anlaşılabilir olmasına yardım etmeyi amaçlıyor
- kapsayıcı
- erişilebilir
- topluluk odaklı
- ethereum'un temelindeki teknolojiye ve kullanım durumuna odaklanır
- ethereum konseptlerine ve tasarım ilkelerine odaklanır

## Biz ne değiliz {#what-we-are-not}

- Ethereum Foundation web sitesi
- Herhangi bir yatırımı veya vurguncuyu teşvik eden bir platform
- Bireysel proje veya organizasyonları desteklemek ve daha yükseğe çıkarmak için bir platform
- Bir merkeziyetsiz borsa, merkezi borsa ya da herhangi bir finansal platform
- Her türlü finansal ya da hukuki tavsiyeler veren bir platform

## Davranış kuralları {#code-of-conduct}

### Taahhüt {#pledge}

Açık katılım, ethereum.org etiğinin temelidir. Binlerce katkıda bulunan sayesinde yürütülen bir web sitesi ve topluluğuz ve bunu mümkün kılan tek şey misafirperver ve katılıma dayalı bir ortamı sürdürmektir. Bu amaçla katkı sağlayanlar, tüm katılımcılar için ve tüm ethereum.org platformları ve topluluk alanları için tacizden uzak bir ortam sağlamayı tahhüt eder. Ethereum.org topluluğu, yapıcı ve arkadaşça bir şekilde katılmak isteyen herkesi yaşı, engellilik durumu, etnik kökeni, cinsiyet özellikleri, cinsiyet kimliği, deneyim seviyesi, uzmanlık alanı, eğitim düzeyi, sosyo-ekonomik durumu, milliyeti, dış görünüşü, ırkı, dini inancı veya çeşitliliğin herhangi bir boyutundan bağımsız olarak sıcak bir şekilde karşılar ve değerli bulur.

### Kapsam {#scope}

Bu davranış kuralları, tüm ethereum.org alanlarında geçerlidir (GitHub, Discord, Figma Crowdin, Twitter ve diğer online platformlar gibi) ve bunun yanında ethereum.org'un temsil edildiği buluşmalar, konferanslar ve etkinlikler gibi gerçek dünyada, kamuya açık alanlarda da geçerlidir.

### Standartlarımız {#our-standards}

Pozitif bir atmosfer oluşturmak adına örnek davranışlar:

- Konuksever ve kucaklayıcı bir dil kullanmak
- Farklı görüş ve deneyimler karşısında saygılı olmak
- Yapıcı eleştiriyi zarif bir şekilde kabul etmek ve/veya empati kurmak
- Çatışmaları veya anlaşmazlıkları sakin ve profesyonel şekilde çözmek
- Topluluğun diğer üyelerine hoşgörülü olmak ve empati yapmak
- Topluluktaki yeni sesleri teşvik etmek ve onları daha yükseğe taşımak

Katılımcılar tarafından gerçekleştirilen kabul edilemez davranışlar:

- Fiziksel şiddet, fiziksel şiddet ile tehdit etmek ya da her türlü fiziksel şiddete yatkınlık
- Taciz dili veya görselleri kullanmak ya da istenmeyen/tek taraflı fiziksel ilgide bulunmak
- Başka bir bireyin kimliğine bürünmek veya bir kişi ya da kuruluşla dürüst olmayan bir şekilde bağlantı iddia etmek
- Dalga geçen, küçümseyen, hakaret içeren yorumlar ve kişisel ya da politik saldırılar
- Diğer topluluk üyelerini genel veya özel kanallarda taciz etmek
- Açık bir izin söz konusu olmadan diğer insanların kişisel bilgilerini paylaşmak, örneğin elektronik adres ve somut adres
- Sosyal mühendislik, diğer topluluk üyelerini dolandırma ve diğer yollardan manipüle etme
- Kişisel maddi veya maddi olmayan kazançlar için yatırımları, token'ları, projeleri ya da benzeri herhangi bir şeyin tanıtımını yapmak
- Konu dışı içeriklerle sunucuları spamlamak
- Topluluk moderatörlerinin uyarılarını ve isteklerini dikkate almamak
- Profesyonel alanda uygunsuz olarak değerlendirilenilecek olan davranışlarda bulunmak

### Raporlama {#reporting}

Davranış kurallarının ihlalleri, her şey açık yapılmaya çalışıldığı için, halka açık kanallarda, topluluk üyelerinin kendilerini denetlemelerine olanak sağlayacak biçimdedir.

Ancak, eğer dikkat çekmesi gereken bir konu olduğunu hissederseniz, moderasyon rolü olan biriyle sesinizi duyurabilirsiniz (ör. discord rehberi) böylece uygun cevaba ulaşma ve süreci yürütme için size yardımcı olabilirler.

Raporlama sırasında, lütfen olabildiğinde fazla detaya yer verin, spesifik örnekler ve zaman damgası dahil. Bu, adil bir sonuç almak için yardımcı olacak.

### Uygulama {#enforcement}

Cezanın büyüklüğüne bağlı olarak, davranış kurallarını ihlal eden bireylere, ethereum.org tarafından uyarılar, geçici yasaklar ya da kalıcı yasaklar verilebilir.
