---
title: Merkeziyetsiz Bilim projeleri ekleme
description: Ethereum.org'da merkeziyetsiz bilim sayfasındaki projelere bağlantılar eklerken kullandığımız politika
lang: tr
---

# Proje ekleme {#adding-projects}

Çeşitli projeler sunduğumuzdan ve Merkeziyetsiz Bilim manzarasının anlık görüntüsünü verdiğimizden emin olmak istiyoruz.

Herkes, ethereum.org'daki Merkeziyetsiz Bilim sayfasındaki listeye proje önermek konusunda özgürdür. Aynı şekilde, bir projenin artık alakalı olmadığını ya da artık uygunluk kriterlerimizi karşılamadığını fark eden herkes, o projeyi kaldırmamızı önermekte özgürdür.

## Karar çerçevesi {#the-decision-framework}

### Dahil edilme kriterleri: olmazsa olmazlar {#the-must-haves}

- **Açık kaynak kodu/verisi** - Kodların ve verilerin açıklığı, Merkeziyetsiz Bilimin ana prensiplerindendir, bu yüzden merkeziyetsiz bilim projeleri kapalı kaynak olmamalıdır. Kod temeli erişilebilir ve tercihen "çekme talebine" açık olmalıdır.
- **Merkeziyetsiz bilim projeleri bariz bir şekilde merkeziyetsiz olmalıdır** - Bu, bir DAO tarafından yönetilmek ya da merkeziyetsiz cüzdanları da içeren merkezi olmayan bir teknoloji yığınıyla geliştirmek şeklinde olabilir. Muhtemelen Ethereum'da denetlenebilir akıllı sözleşmeleri içerir.
- **Dürüst ve doğru listeleme bilgileri** - Projelerden önerilen herhangi bir listelemenin dürüst ve doğru bilgilerle gelmesi beklenir. Ürününüzü, örneğin "açık kaynaklı" değilken öyleymiş gibi duyurarak listeleme bilgilerini tahrif eden ürünler kaldırılacaktır.
- **Bilime erişimi geliştirmeye yönelik kanıtlanabilir taahhüt** - Bir merkeziyetsiz bilim projesi, bilime katılımı genişlettiğini sadece jeton/NFT sahiplerine değil, genel halka da ifade edebilmelidir.
- **Küresel olarak erişilebilir** - Projeniz, belirli kişilerin hizmetinize erişmesini engelleyen coğrafi kısıtlamalara veya KYC koşullarına sahip değildir.
- **Bilgilendirici web sitesi ve dokümanlar** - Siteyi ziyaret eden kişilerin projenin gerçekte ne yaptığını anlayabilmesi, bilimin altyapısının merkeziyetsizliğe nasıl katkıda bulunduğunu ve nasıl katılacaklarını öğrenebilmesi önemlidir.
- **Proje, Ethereum ekosisteminin bir parçası olmalıdır** - Ethereum.org olarak, merkeziyetsiz bilim hareketi için Ethereum'un (ve Katman 2'lerinin) uygun bir temel katman olduğuna inanıyoruz.
- **Proje, oldukça iyi yapılandırılmıştır** - Proje, projenin hizmetlerine birkaç ay boyunca erişebilmiş gerçek kullanıcılara sahiptir.

### Olması istenen özellikler

- **Birden fazla dilde mevcut olma** - Projeniz, tüm dünyadaki kullanıcıların erişim sağlayabilmesi için birden çok dile çevrilir.
- **Eğitici kaynaklar** - Ürününüz, kullanıcılara yardımcı olmak ve onları eğitmek için iyi tasarlanmış bir oryantasyon deneyimine sahip olmalıdır. Alternatif olarak, makaleler veya videolar gibi nasıl yapılır içeriğinin kanıtına da sahip olabilir.
- **Üçüncü taraf denetimleri** - Ürününüz, güvenlik açıkları için güvenilir bir üçüncü tarafın profesyonel denetiminden geçirilir.
- **İletişim noktası** - Proje için bir iletişim noktası (bir DAO ya da topluluktan bir temsilci tarafından olabilir), değişiklikler yapıldığında doğru bilgi almada bize büyük ölçüde yardımcı olacaktır. Bu, geleceğe ait bilgileri toplarken ethereum.org'u güncelleme sürecini yönetilebilir halde tutacaktır.

## Bakım {#maintenance}

Ethereum'un akıcı yapısında olduğu gibi, ekipler ve ürünler gelir ve gider; yenilikler her gün gerçekleşir, bu nedenle şu amaçlarla içeriğimizin rutin kontrollerini gerçekleştireceğiz:

- Listelenen tüm projelerin kriterlerimizi hâlâ karşıladığından emin olmak
- Şu anda listelenenlerden daha fazla kriterlerimizi karşılayan önerilen ürünler olmadığını doğrulamak

Ethereum, açık kaynak topluluğu tarafından yönetilir ve onu güncel tutmaları için topluluğa güveniriz. Listelenmiş projelerde güncellenmesi gereken herhangi bir bilgi olduğunu fark ettiyseniz, lütfen GitHub depomuzda bir sorun ya da çekme isteği açın.

## Kullanım koşulları {#terms-of-use}

Ayrıca lütfen [kullanım koşullarımıza](/terms-of-use/) başvurun. Ethereum.org'daki bilgiler, yalnızca genel bilgi amaçlı verilmektedir.
