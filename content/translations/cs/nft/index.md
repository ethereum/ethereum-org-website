---
title: Nezaměnitelné tokeny (NFT)
description: Přehled NFT na Ethereu
lang: cs
template: use-cases
emoji: ":frame_with_picture:"
sidebarDepth: 2
image: /images/infrastructure_transparent.png
alt: Logo Eth zobrazené prostřednictvím hologramu.
summaryPoint1: Způsob, jak reprezentovat cokoliv unikátního jako majetek založený na Ethereu.
summaryPoint2: NFT dávají tvůrcům obsahu větší moc než kdykoliv předtím.
summaryPoint3: Běží na chytrých kontraktech na blockchainu Ethereum.
---

## Co jsou NFTéčka? {#what-are-nfts}

NFT jsou tokeny, které jsou **individuálně jedinečné**. Každé NFT má jiné vlastnosti (nezaměnitelné) a je prokazatelně vzácné. V tom se liší od tokenů, jako je [ETH](/glossary/#ether), nebo jiných tokenů na Ethereu jako USDC, které jsou identické a mají stejné vlastnosti („zaměnitelné“). Obdobně jě vám jedno, kterou konkrétní dolarovou bankovku (nebo ETH) máte v peněžence, protože všechny jsou totožné a mají stejnou hodnotu. Ale _není_ vám jedno, které konkrétní NFT vlastníte, protože každé má individuální vlastnosti, které ho odlišují od ostatních („nezastupitelné“).

Jedinečnost každého NFT umožňuje tokenizaci věcí, jako je umění, sběratelské předměty nebo dokonce nemovitosti, kde jedno konkrétní unikátní NFT představuje jednu konkrétní unikátní položku existující v reálném nebo digitálnm světě. Vlastnictví tohoto aktiva je veřejně dohledatelné na [blockchainu](/glossary/#blockchain) Ethereum.

<YouTube id="Xdkkux6OxfM" />

## Internet aktiv {#internet-of-assets}

NFT a Ethereum řeší některé problémy, které dnes na internetu existují. S postupující digitalizací je třeba replikovat vlastnosti fyzických předmětů, jako je vzácnost, jedinečnost a důkaz vlastnictví a to bez dohledu nebo řízení centrální organizace. Pomocí NFT můžete například vlastnit mp3 soubor napříč všemi aplikacemi běžící na Ethereu a nemusíte být odkázáni na jednu specifickou hudební aplikaci jako je Spotify nebo Apple Music. Můžete vlastnit uživatelské jméno na sociální síti, které můžete prodat nebo vyměnit, ale **nemůže vám ho svévolně vzít** správce platformy.

Zde je porovnání NFT internetu a internetu, tak jak ho známe dnes...

### Porovnání {#nft-comparison}

| NFT internet                                                                                                                                                      | Dnešní internet                                                                                                                          |
| ----------------------------------------------------------------------------------------------------------------------------------------------------------------- | ---------------------------------------------------------------------------------------------------------------------------------------- |
| **Vaše vlastní prostředky!** Jenom vy je můžete prodat nebo směnit.                                                                                               | **Můžete si půjčit aktivum** nějaké organizace a to vám může být odebráno.                                                               |
| NFT jsou **digitálně jedinečné**, žádná dvě NFT nejsou stejná.                                                                                                    | **Kopii aktiva často nelze odlišit **od originálu.                                                                                       |
| Vlastnictví NFT je zapsáno na blockchainu, aby si jej mohl **kdokoli ověřit**.                                                                                    | Přístup k záznamům o vlastnictví digitálních položek je **spravován institucemi** – musíte jim věřit.                                    |
| NFT jsou [chytré kontrakty](/glossary/#smart-contract) na Ethereu. To znamená, že **je lze snadno použít v jiných chytrých kontraktech** a aplikacích na Ethereu! | Firmy, které centralizovaně spravují digitální aktiva, **mají obvykle vlastní infrastrukturu „uzavřeného ekosystému“**.                  |
| Tvůrci obsahu **mohou prodávat svá díla kdekoliv** a mají přístup na globální trh.                                                                                | Tvůrci spoléhají na infrastrukturu a distribuci platforem, které využívají. Často je omezují podmínky používání a **zeměpisná omezení**. |
| Tvůrci NFT si mohou **ponechat vlastnická práva** ke svému dílu a naprogramovat licenční poplatky přímo do NFT kontraktu.                                         | Platformy, např. **služby streamování hudby, si nechávají většinu zisků z prodeje**.                                                     |

## K čemu se NFT používají? {#nft-use-cases}

NFT se používají pro spoustu věcí, mezi které patří:

- důkaz, že jste se zúčastnili nějaké události
- certifikát o absolvování kurzu
- potvrzení vlastnictví položek do počítačových her
- digitální umění
- tokenizace aktiv v reálném světě
- prokázání vaší online identity
- nastavení přístupu k obsahu
- prodej vstupenek
- decentralizované názvy internetových domén
- kolaterál v [decentralizovaných financích](/glossary/#defi)

Možná jste umělec, který chce zveřejnit svou práci pomocí NFT, aniž by ztratil kontrolu a přišel o své zisky kvůli prostředníkům. Můžete vytvořit nový kontrakt a zadat počet NFT, jejich vlastnosti a přidat odkaz na konkrétní umělecké dílo. Jako umělec **můžete do chytrého kontraktu naprogramovat licenční poplatky**, které by vám měly být vyplaceny (např. 5 % z prodejní ceny, což je vlastníkovi kontraktu vyplaceno pokaždé, když je NFT převedeno na novou adresu). Vždy také můžete prokázat, že jste toto NFT vytvořili, protože vlastníte [peněženku](/glossary/#wallet), která kontrakt vytvořila. Kupující mohou snadno prokázat, že vlastní **autentické NFT** z vaší kolekce, protože [adresa](/glossary/#address) jejich peněženky je spojena s tokenem ve vašem chytrém kontraktu. Mohou jej používat v celém ekosystému Etherea a jsou si jisti jeho pravostí.

<InfoBanner shouldSpaceBetween emoji=":eyes:" mt="8">
  <div>Prozkoumejte, kupte nebo si vytvořte vlastní NFT umění...</div>
  <ButtonLink href="/dapps/?category=collectibles#explore">
    Prozkoumat NFT umění
  </ButtonLink>
</InfoBanner>

Nebo si představte vstupenku na sportovní událost. Stejně jako **si organizátor události může vybrat, kolik vstupenek bude prodávat**, může se tvůrce NFT rozhodnout, kolik kopií vytvoří. Někdy se jedná o přesné kopie, jako je 5 000 všeobecných vstupenek. Někdy je vytvořených několik NFT, která jsou velmi podobná, ale každé mírně odlišné, jako například vstupenka s přiděleným sedadlem. Ty lze kupovat a prodávat peer-to-peer bez placení prodejcům vstupenek a kupující se vždy může ujistit o pravosti vstupenky pomocí kontroly adresy kontraktu.

**NFT na ethereum.org slouží k prokázání, že lidé smysluplně přispěli** do našeho Github repozitáře (naprogramovali web, napsali nebo upravili článek...), přeložili náš obsah, nebo se zúčastnili našeho komunitního hovoru. Také máme naše vlastní doménové jméno spojené s NFT. Pokud budete přispívat na ethereum.org, můžete získat [POAP](/glossary/#poap) NFT. Některé krypto meetupy používají POAPy jako vstupenky. [Více o přispívání](/contributing/#poap).

![ethereum.org POAP](./poap.png)

Tato webová stránka má také alternativní název domény využívající NFT, **ethereum.eth**. Naše adresa `.org` je centrálně spravována poskytovatelem doménových jmen (DNS), zatímco ethereum`.eth` je registrována na síti Ethereum prostřednictvím Ethereum Name Service (ENS). A je vlastněná a ovládaná námi. [Podívejte se na náš ENS záznam.](https://app.ens.domains/name/ethereum.eth)

[Více o ENS](https://app.ens.domains)

<Divider />

## Jak fungují NFT? {#how-nfts-work}

Stejně jako kterékoliv digitální předměty na Ethereum blockchainu jsou NFT vytvářeny skrze speciální počítačový program založený na Ethereu s názvem "chytrý kontrakt." Tyto kontrakty fungují podle specifických pravidel, jako jsou standardy [ERC-721](/glossary/#erc-721) nebo [ERC-1155](/glossary/#erc-1155), které určují, jaké operace může kontrakt vykonávat.

Chytrý kontrakt NFT může dělat několik klíčových věcí:

- **Vytvářet NFT:**Může vytvořit nové NFT.
- **Přiřadit vlastnictví:**Zaznamenává, kdo vlastní určité NFT, a to tak, že je spojuje s konkrétními adresami Etherea.
- **Přiřadit každému NFT jeho číslo:** Každé NFT má své číslo, které ho dělá unikátním. Navíc bývají u NFT většinou přiřazeny nějaké informace (metadata), které popisují, co dané NFT reprezentuje.

Když někdo "vytvoří" nebo "vytěží" nějaké NFT, tak prakticky říkají chytrému kontraktu, aby mu předal vlastnictví daného NFT. Tato informace je bezpečně a veřejně uložena na blockchainu.

Tvůrce kontraktu může navíc přidat další pravidla. Může nastavit kolik má být daného NFT vytvořeno nebo může rozhodnout, že dostane malý autorský poplatek, kdykoliv NFT změní svého majitele.

### Zabezpečení NFT {#nft-security}

Ethereum je zabezpečeno [mechanismem důkazu podílem](/glossary/#pos). Systém je navržen tak, aby ekonomicky bránil zlovolným akcím, takže Ethereum je chráněno proti neoprávněným zásahům. To je to, co umožňuje NFT fungovat. Jakmile bude [blok](/glossary/#block) obsahující vaši NFT transakci [dokončen](/glossary/#finality), změnit ho by stálo útočníka miliony ETH. Každý, kdo používá Ethereum software, by byl okamžitě schopen odhalit nepoctivé a nedovolené zásahy týkající se NFT a záškodník by byl ekonomicky penalizován a vykázán.

Bezpečnostní otázky týkající se NFT se nejčastěji týkají podvodů s phishingem, zranitelnosti chytrých kontraktů nebo uživatelské chyby (jako je neúmyslné odhalení privátního klíče). Dobrá ochrana peněženky je tedy pro majitele NFT klíčovou.

<ButtonLink href="/security/">
  Více o bezpečnosti
</ButtonLink>

## Další informace {#further-reading}

- [Průvodce NFT](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, leden 2020_
- [EtherscanNFT tracker](https://etherscan.io/nft-top-contracts)
- [Standart tokenu ERC-721](/developers/docs/standards/tokens/erc-721/)
- [Standart tokenu ERC-1155](/developers/docs/standards/tokens/erc-1155/)
- [Oblíbené aplikace a nástroje NFT](https://www.ethereum-ecosystem.com/blockchains/ethereum/nfts)

## Další zdroje {#other-resources}

- [NFTScan](https://nftscan.com/)

<Divider />

<QuizWidget quizKey="nfts" />
