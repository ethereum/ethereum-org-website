---
title: Decentralizované sociální sítě
description: Přehled decentralizovaných sociálních sítí na Ethereu
lang: cs
template: use-cases
emoji: ":mega:"
sidebarDepth: 2
image: /images/ethereum-learn.png
summaryPoint1: Platformy založené na blockchainu pro sociální interakci a tvorbu a distribuci obsahu.
summaryPoint2: Decentralizované sociální sítě chrání soukromí uživatelů a zvyšují bezpečnost dat.
summaryPoint3: Tokeny a NFT umožňují monetizovat obsah novým způsobem.
---

Sociální sítě hrají velkou roli v naší každodenní komunikaci a interakcích. Centralizovaná kontrola těchto platforem však způsobila spoustu problémů: úniky dat, výpadky serverů, mazání uživatelských účtů, cenzura a narušování soukromí jsou jen některými kroky, které sociální média dělají. Aby bojovali proti těmto problémům, budují vývojáři sociální sítě na Ethereu. Decentralizované sociální sítě mohou řešit mnoho problémů tradičních platforem sociálních médií a zlepšit celkovou uživatelskou zkušenost.

## Co jsou decentralizované sociální sítě? {#what-are-decentralized-social-networks}

Decentralizované sociální sítě jsou platformy [založené na blockchainu](/glossary/#blockchain), které umožňují uživatelům sdílet informace a zveřejňovat obsah pro své publikum. Díky tomu, že tyto aplikace běží na blockchainu, jsou decentralizované a odolné vůči cenzuře a přílišné kontrole.

Existuje mnoho decentralizovaných sociálních sítí jako alternativy k zavedeným sociálním médiím, jako jsou Facebook, LinkedIn, Twitter a Medium. Avšak sociální sítě využívající blockchainovou technologii mají několik funkcí, které je staví nad tradiční sociální platformy.

<YouTube id="UdT2lpcGvcQ" />

### Jak fungují decentralizované sociální sítě? {#decentralized-social-networks-overview}

Decentralizované sociální sítě patří mezi [decentralizované aplikace (dappky)](/dapps/) – aplikace využívající ke svému fungování [chytré kontrakty](/glossary/#smart-contract) nasazené na blockchainu. Zdrojový kód kontraktu slouží jako backend pro tyto aplikace a definuje jejich byznysovou logiku.

Tradiční sociální sítě využívají pro ukládání informací uživatelů databáze, programový kód a další formy dat. To však vytváří tzv. jediné body selhání a tím uživatelům přináší značné riziko. Například v říjnu 2021 se servery Facebooku nechvalně proslavily tím, že [byly na několik hodin offline](https://www.npr.org/2021/10/05/1043211171/facebook-instagram-whatsapp-outage-business-impact) a odřízly uživatele od platformy.

Decentralizované sociální sítě fungují na [peer-to-peer síti](/glossary/#peer-to-peer-network), která zahrnuje tisíce uzlů po celém světě. I když některé síťové uzly přestanou fungovat, síť bude nadále v provozu bez přerušení, což činí aplikace odolnými vůči poruchám a výpadkům.

Díky použití decentralizovaných úložných systémů jako je [InterPlanetary File System (IPFS)](https://ipfs.io/) mohou sociální sítě postavené na Ethereu chránit informace uživatelů před zneužitím a škodlivým použitím. Nikdo nebude mít možnost prodávat vaše osobní údaje reklamním agenturám, a hackeři nebudou schopni ukrást vaše důvěrné informace.

Mnoho sociálních platforem založených na blockchainu má vlastní tokeny, které umožňují monetizaci bez příjmů z reklamy. Uživatelé si mohou koupit tyto tokeny, aby získali přístup k určitým funkcím, provedli nákupy uvnitř aplikace nebo je darovali svým oblíbeným tvůrcům obsahu.

## Výhody decentralizovaných sociálních sítí {#benefits}

1. Decentralizované sociální sítě jsou odolné vůči cenzuře a otevřené všem. To znamená, že **uživatelé nemohou být zakázáni**, odstraněni z platformy nebo jinak omezeni.

2. Decentralizované sociální sítě jsou **postaveny na open-source zásadách** a zpřístupňují veřejnosti svůj zdrojový kód, na který se tak může podívat kdokoliv. Odstraněním implementace netransparentních algoritmů běžných u tradičních sociálních médií mohou sociální sítě založené na blockchainu sjednotit zájmy uživatelů a tvůrců platformy.

3. Decentralizované sociální sítě ruší nutnost "prostředníka". **Tvůrci obsahu mají přímé vlastnictví svého obsahu** a komunikují tak přímo se sledujícími, fanoušky, zákazníky a dalšími stranami, přičemž mezi nimi není nic jiného než chytrý kontrakt.

4. Jako dappky běžící na Ethereu, které je udržováno globální sítí uzlů peer-to-peer, jsou i decentralizované sociální sítě **méně náchylné na výpadky serverů** a odstávky.

5. Decentralizované sociální platformy nabízejí pro tvůrce obsahu **vylepšený způsob zpeněžení** pomocí [nezaměnitelných tokenů (NFT)](/glossary/#nft), aplikačních krypto plateb a dalších možností.

6. Decentralizované sociální sítě poskytují uživatelům **vysokou úroveň soukromí a anonymity**. Například jednotlivec se může přihlásit do sociální sítě založené na Ethereu pomocí [ENS](/glossary/#ens) profilu nebo [peněženky](/glossary/#wallet)—aniž by musel osobně sdílet identifikovatelné informace (personally identifiable information, PII), jako jsou jména, e-mailové adresy atp.

7. Decentralizované sociální sítě spoléhají na decentralizované úložiště, nikoliv na centralizované databáze, což je mnohem lepší způsob zabezpečení uživatelských dat.

## Decentralizované sociální sítě na Ethereu {#ethereum-social-networks}

Síť Ethereum se stala preferovaným nástrojem pro vývojáře vytvářející decentralizovaná sociální média, a to díky popularitě jejich tokenů a obrovskému počtu uživatelů. Zde jsou některé příklady sociálních sítí běžících na Ethereu:

### Mirror {#mirror}

[Mirror](https://mirror.xyz/) je platforma pro psaní s podporou Web3, jejímž cílem je být decentralizovaná a vlastněná uživateli. Uživatelé platformy Mirror mohou číst a psát obsah zdarma jednoduše přihlášením pomocí svých peněženek. Také mohou sbírat publikovaný obsah a předplatit si své oblíbené tvůrce.

Příspěvky publikované na Mirroru jsou trvale uloženy na Arweave, decentralizované úložné platformě, a mohou být vytvořeny jako sběratelské [nezaměnitelné tokeny (NFT)](/nft/) známé jako Writing NFT. Vytváření Writing NFT je pro tvůrce zcela zdarma a jejich převody probíhají na [vrstvě 2](/glossary/#layer-2) Etherea, což zajišťuje levné, rychlé a ekologicky šetrné transakce.

### MINDS {#minds}

[MINDS](https://www.minds.com/) je jednou z nejpoužívanějších decentralizovaných sociálních sítí. Funguje podobně jako Facebook a už má miliony uživatelů.

K platbě za předměty na sociální síti používají uživatelé nativní [ERC-20](/glossary/#erc-20) token $MIND. Uživatelé si tokeny $MIND mohou také vydělat, a to tím, že publikují obsah, který je u ostatních uživatelů populární, přispívají do ekosystému a přivedou na platformu další uživatele.

## Použití decentralizovaných sociálních sítí {#use-decentralized-social-networks}

- **[Status.im](https://status.im/)** – _Status je bezpečná zprávová aplikace, která využívá open-source, peer-to-peer protokol a end-to-end šifrování k ochraně vašich zpráv před třetími stranami._
- **[Mirror.xyz](https://mirror.xyz/)** – _Mirror je decentralizovaná platforma pro publikaci obsahu vlastněného uživateli postavená na Ethereu, která umožňuje uživatelům crowdfundovat nápady, monetizovat obsah a budovat komunity._
- **[Lens Protocol](https://lens.xyz/)** – _Lens Protocol je komponovatelný a decentralizovaný sociální diagram, který pomáhá tvůrcům uchovat vlastnictví nad jimi vytvořeným obsahem kdekoliv v digitální zahradě decentralizovaného internetu._
- **[Farcaster](https://farcaster.xyz/)** – _Farcaster je dostatečně decentralizovaná sociální síť. Je to otevřený protokol, který může podporovat více klientů, stejně jako e-mail._

## Web2 sociální sítě na Ethereu {#web2-social-networks-and-ethereum}

[Web3](/glossary/#web3) nativní sociální platformy nejsou jediné, které se snaží začlenit technologii blockchainu do sociálních médií. I mnoho centralizovaných platforem plánuje integrovat Ethereum do své infrastruktury:

### Reddit {#reddit}

Reddit má [Komunitní Body pochvaly](https://cointelegraph.com/news/reddit-to-reportedly-tokenize-karma-points-and-onboard-500m-new-users), což jsou ERC-20 tokeny, které uživatelé mohou získat vytvářením kvalitního obsahu nebo přispíváním do online komunit (subredditů). Tyto tokeny lze v rámci daného subredditu utratit za exkluzivní výhody a výsady. Reddit na tomto projektu spolupracuje s Arbitrem, sítí na [vrstvě 2](/glossary/#layer-2) navržené ke škálování transakcí na Ethereu.

Tento program už je spuštěn a na subredditu r/CryptoCurrency [běží verze Community Points nazvaná "Moons".](https://www.reddit.com/r/CryptoCurrency/wiki/moons_wiki). Moons podle oficiálního popisu „odměňují uživatele za jejich příspěvky a komentáře a moderátory za jejich přínos na subredditu“. Jelikož tyto tokeny jsou na blockchainu (uživatelům jsou připisovány rovnou do jejich peněženek), jsou nezávislé na Redditu a nelze je uživatelům odebrat.

Community Points mohou být kromě utracení za odemknutí speciálních funkcí také směněny za fiat na burzách. Množství Community Points, které uživatel vlastní, také určuje jeho vliv na rozhodování v rámci komunity.

## Další četba {#further-reading}

### Články {#articles}

- [Decentralizace sociálních médií: průvodce web3 stackem sociálních sítí](https://www.coinbase.com/blog/decentralizing-social-media-a-guide-to-the-web3-social-stack) – _Coinbase Ventures_
- [Sociální sítě jsou další velkou příležitostí pro decentralizaci](https://www.coindesk.com/tech/2021/01/22/social-networks-are-the-next-big-decentralization-opportunity/) — _Ben Goertzel_
- [Web3 má příslib decentralizovaných komunitně řízených sociálních sítí](https://venturebeat.com/2022/02/26/web3-holds-the-promise-of-decentralized-community-powered-social-networks/) — _Sumit Ghosh_
- [Přehled ekosystému blockchainových sociálních médií](https://www.gemini.com/cryptopedia/blockchain-social-media-decentralized-social-media) — _Gemini Cryptopedia_
- [Jak může blockchain vyřešit otázku soukromí na sociálních sítích](https://www.investopedia.com/news/ethereum-blockchain-social-media-privacy-problem-linkedin-indorse/) — _Prableen Bajpai_
- [Dostatečná decentralizace pro sociální sítě](https://www.varunsrinivasan.com/2022/01/11/sufficient-decentralization-for-social-networks) — _Varun Srinivasan_

### Videa {#videos}

- [Vysvětlení decentralizovaných sociálních médií](https://www.youtube.com/watch?v=UdT2lpcGvcQ) — _Coinmarketcap_
- [DeSo Blockchain chce decentralizovat sociální média](https://www.youtube.com/watch?v=SG2HUiVp0rE) — _Bloomberg Technology_
- [Budoucnost decentralizovaných sociálních médií s Balajim Srinivasanem, Vitalikem Buterinem a Juanem Benetem](https://www.youtube.com/watch?v=DTxE9KV3YrE) — _ETHGlobal_

### Komunity {#communities}

- [subreddit r/CryptoCurrency](https://www.reddit.com/r/CryptoCurrency/)
