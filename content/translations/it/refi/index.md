---
title: Finanza Rigenerativa (ReFi)
description: Una panoramica della ReFi e dei suoi attuali casi d'uso.
lang: it
template: use-cases
emoji: ":recycle:"
sidebarDepth: 2
image: /images/future_transparent.png
alt: ""
summaryPoint1: Un sistema economico alternativo costruito su principi rigenerativi
summaryPoint2: Un tentativo di sfruttare Ethereum per risolvere crisi di coordinamento a livello globale come il cambiamento climatico
summaryPoint3: Uno strumento per scalare drasticamente le risorse del beneficio ecologico come i crediti di carbonio verificati
---

## Cos'è la ReFi? {#what-is-refi}

La **finanza rigenerativa (ReFi)** è un insieme di strumenti e idee basati sulle [blockchain](/glossary/#blockchain), mirati a creare economie rigenerative piuttosto che estrattive o di sfruttamento. Alla fine, i sistemi estrattivi esauriscono le risorse disponibili e collassano; senza meccanismi rigenerativi, essi mancano di resilienza. La ReFi opera partendo dal presupposto che la creazione del valore monetario deve essere disaccoppiato dall'estrazione insostenibile di risorse del nostro pianeta e delle nostre comunità.

La ReFi, invece, mira a risolvere i problemi ambientali, comunitari o sociali creando cicli rigenerativi. Questi sistemi creano valore ai partecipanti e allo stesso tempo portano benefici agli ecosistemi e alle comunità.

Uno dei fondamenti della ReFi è il concetto di economia rigenerativa. John Fullerton del Capital Institute ne è pioniere. Ha proposto [otto principi interconnessi](https://capitalinstitute.org/8-principles-regenerative-economy/) alla base di un sistema sano:

![Otto principi interconnessi](refi-regenerative-economy-diagram.png)

I progetti di ReFi realizzano questi principi utilizzando i [contratti intelligenti](/glossary/#smart-contract) e applicazioni di [finanza decentralizzata (DeFi)](/glossary/#defi) per incentivare i comportamenti rigenerativi, ad esempio ripristinare ecosistemi degradati e facilitare la collaborazione su larga scala su questioni globali come il cambiamento climatico e la perdita di biodiversità.

La ReFi si sovrappone anche al movimento della [scienza decentralizzata (DeSci)](/desci/), che usa Ethereum come una piattaforma per finanziare, creare, revisionare, accreditare, archiviare e diffondere la conoscenza scientifica. Gli strumenti DeSci potrebbero diventare utili per sviluppare standard e pratiche verificabili per mettere in atto e monitorare attività rigenerative come piantare alberi, togliere la plastica dall'oceano o ripristinare un ecosistema degradato.

<YouTube id="La52dDzBt2k" />

## Tokenizzazione dei crediti di carbonio {#tokenization-of-carbon-credits}

Il **[mercato volontario del carbonio (VCM)](https://climatefocus.com/so-what-voluntary-carbon-market-exactly/)** è un meccanismo per il finanziamento di progetti che hanno un impatto positivo verificato sulle emissioni di carbonio, riducendo quelle in corso o rimuovendo i gas serra già emessi dall'atmosfera. Dopo essere stati verificati, questi progetti ricevono una risorsa chiamata "credito di carbonio" che possono vendere a privati e organizzazioni che vogliono supportare la lotta contro il cambiamento climatico.

Oltre al VCM esistono anche diversi mercati del carbonio imposti dai governi ('mercati di conformità) che mirano a stabilire un prezzo del carbonio attraverso leggi o normative all'interno di particolari giurisdizioni (ad es. paese o regione), controllando la fornitura dei permessi da distribuire. I mercati di conformità incentivano coloro che inquinano all'interno della loro giurisdizione a ridurre le emissioni, ma non sono in grado di eliminare i gas ad affetto serra che sono stati già emessi.

Nonostante il suo sviluppo negli ultimi decenni, il VCM continua a soffrire di svariati problemi:

1. Liquidità estremamente frammentata
2. Meccanismi di transazione opachi
3. Commissioni elevate
4. Velocità di trading molto lenta
5. Mancanza di scalabilità

La transizione del VCM al nuovo **mercato digitale del carbonio (DCM)** basato sulla blockchain potrebbe essere un'opportunità per aggiornare la tecnologia esistente per convalidare, effettuare transazioni e consumare crediti di carbonio. Le blockchain consentono dati verificabili pubblicamente, l'accesso a una vasta gamma di utenti e una maggiore liquidità.

I progetti ReFi utilizzano la tecnologia blockchain per alleviare molti dei problemi del mercato tradizionale:

- **La liquidità è concentrata in un numero ridotto di pool di liquidità** che possono essere scambiati liberamente da chiunque. Le grandi organizzazioni così come i singoli utenti possono usare questi pool senza dover fare ricerche manuali di venditori/acquirenti, senza commissioni di partecipazione o pre-registrazione.
- **Tutte le transazioni sono registrate su blockchain pubbliche**. Il percorso che ogni credito del carbonio compie grazie all'attività di trading è tracciabile per sempre non appena viene reso disponibile nel DCM.
- **La velocità della transazione è quasi istantanea**. Garantire grandi quantità di crediti di carbonio attraverso i mercati tradizionali può richiedere giorni o settimane, mentre nel DCM questo può avvenire in pochi secondi.
- **L'attività di trading avviene senza intermediari** che applicano commissioni elevate. I crediti di carbonio digitali rappresentano una significativa riduzione dei costi rispetto ai crediti tradizionali.
- **Il DCM è scalabile** ed è in grado di soddisfare la domanda dei privati e delle multinazionali.

### Componenti chiave del DCM {#key-components-dcm}

Quattro componenti principali costituiscono l'attuale panorama del DCM:

1. I registri come [Verra](https://verra.org/project/vcs-program/registry-system/) e [Gold Standard](https://www.goldstandard.org/) assicurano che i progetti che creano crediti di carbonio siano affidabili. Essi inoltre gestiscono i database nei quali i crediti di carbonio vengono creati e possono essere trasferiti o consumati (ritirati).

C'è una nuova ondata di progetti innovativi costruiti su blockchain che stanno tentando di fermare gli operatori storici del settore.

2. I carbon bridge, noti anche come tokenizzatori, forniscono una tecnologia per rappresentare o trasferire i crediti di carbonio dai registri tradizionali al DCM. Esempi noti includono il [Protocollo Toucan](https://toucan.earth/), [C3](https://c3.app/) e [Moss.Earth](https://moss.earth/).
3. I servizi integrati offrono agli utenti finali crediti per evitare e/o rimuovere emissioni di carbonio così che possano rivendicare il beneficio ambientale di un credito e condividere con il mondo il loro supporto alla lotta contro il cambiamento climatico.

Alcuni, come [Klima Infinity](https://www.klimadao.finance/infinity) e [Senken](https://senken.io/) offrono un'ampia varietà di progetti sviluppati da terze parti e distribuiti secondo standard stabiliti, come Verra; altri, come [Nori](https://nori.com/), offrono esclusivamente progetti specifici sviluppati secondo i propri standard di crediti di carbonio, che sono loro stessi a distribuire e che hanno un proprio mercato dedicato.

4. I binari e le infrastrutture sottostanti che facilitano l'aumento dell'impatto e dell'efficienza dell'intera catena di approvvigionamento del mercato del carbonio. [KlimaDAO](http://klimadao.finance/) fornisce liquidità come bene pubblico (permettendo a chiunque di comprare o vendere i crediti di carbonio a un prezzo trasparente), incentiva l'aumento del volume dei mercati del carbonio e del ritiro delle ricompense, e fornisce strumenti interoperabili di facile utilizzo per accedere ai dati, nonché per acquisire e ritirare, una grande varietà di crediti di carbonio tokenizzati.

## La ReFi oltre i mercati del carbonio {#refi-beyond}

Sebbene al momento ci sia una forte enfasi sui mercati del carbonio in generale e sulla transizione dal VCM al DCM in particolare, il termine "ReFi" non è strettamente limitato al carbonio. Oltre ai crediti di carbonio, possono essere sviluppate e tokenizzate altre risorse ambientali, il che significa che è possibile stabilire il prezzo anche di altre esternalità negative nei livelli di base dei futuri sistemi economici. Inoltre, l'aspetto rigenerativo di questo modello economico può essere applicato ad altri settori, come il finanziamento di beni pubblici attraverso piattaforme di finanziamento quadratico come [Gitcoin](https://gitcoin.co/). Le organizzazioni che si basano sull'idea di una partecipazione aperta e di una distribuzione equa delle risorse consentono a tutti di destinare denaro a progetti di software open source, nonché a progetti educativi, ambientali e comunitari.

Spostando la direzione del capitale dalle pratiche estrattive verso un flusso rigenerativo, i progetti e le aziende che forniscono benefici sociali, ambientali o comunitari – e che potrebbero non ottenere finanziamenti con la finanza tradizionale – possono decollare e generare esternalità positive per la società molto più rapidamente e facilmente. Il passaggio a questo modello di finanziamento apre anche le porte a sistemi economici molto più inclusivi, in cui le persone di tutte le fasce demografiche possono diventare partecipanti attivi anziché semplici osservatori passivi. La ReFi offre una visione di Ethereum come meccanismo per coordinare l'azione sulle sfide esistenziali che la nostra specie e tutta la vita sul nostro pianeta devono affrontare, come livello di base di un nuovo paradigma economico che consenta un futuro più inclusivo e sostenibile per i secoli a venire.

## Letture di approfondimento sulla ReFi

- [Una panoramica generale sulle valute di carbonio e sul loro ruolo nell'economia](https://www.klimadao.finance/blog/the-vision-of-a-carbon-currency)
- [Il ministero per il futuro, un romanzo che illustra il ruolo di una moneta basata sul carbonio nella lotta al cambiamento climatico](https://en.wikipedia.org/wiki/The_Ministry_for_the_Future)
- [Un rapporto dettagliato della Taskforce per ridimensionamento dei mercati volontari del carbonio](https://www.iif.com/Portals/1/Files/TSVCM_Report.pdf)
- [La voce del glossario CoinMarketCap di Kevin Owocki e Evan Miyazono sulla ReFi](https://coinmarketcap.com/alexandria/glossary/regenerative-finance-refi)
