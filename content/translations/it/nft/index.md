---
title: Token non fungibili (NFT)
description: Una panoramica dei NFT su Ethereum
lang: it
template: use-cases
emoji: ":frame_with_picture:"
sidebarDepth: 3
image: /images/infrastructure_transparent.png
alt: Un logo Eth visualizzato tramite ologramma.
summaryPoint1: Un modo pe rappresentare qualsiasi cosa sia univoca, come una risorsa basata su Ethereum.
summaryPoint2: I NFT stanno dando ai creatori di contenuti più potere che mai.
summaryPoint3: Basati sui contratti intelligenti, sulla blockchain di Ethereum.
---

## Cosa sono i NFT? {#what-are-nfts}

Gli NFT sono dei token ** singolarmente unici**. Ogni NFT ha proprietà differenti (non fungibili) ed è possibile comprovarne la scarsità. Questo concetto è diverso da token quali [ETH](/glossary/#ether) o altri token basati su Ethereum come USDC in cui ogni token è identico e ha le stesse proprietà ("fungibile"). Non ti interessa quale particolare banconota di un taglio specifico (o ETH) hai nel portafoglio, perché sono tutte identiche e valgono uguale. Tuttavia, tu _ti_ preoccupi di quale specifico NFT possiedi, perché ha proprietà individuali che lo distinguono dagli altri (non fungibile).

L'unicità di ciascun NFT consente la tokenizzazione di oggetti come oggetti d'arte, oggetti da collezione, o persino beni immobili, dove un specifico NFT unico rappresenta uno specifico oggetto unico del mondo reale o digitale. La proprietà di una risorsa è verificabile pubblicamente sulla [blockchain](/glossary/#blockchain) di Ethereum.

<YouTube id="Xdkkux6OxfM" />

## L'Internet delle risorse {#internet-of-assets}

Gli NFT ed Ethereum risolvono alcuni dei problemi esistenti oggi in internet. Man mano che tutto diventa più digitale, aumenta l'esigenza di replicare le proprietà degli oggetti fisici, come la scarsità, l'unicità e la prova di proprietà in modo da non essere controllate da un'organizzazione centrale. Per esempio, con gli NFT, puoi possedere un file musicale mp3 in tutte le app basate su Ethereum e non essere vincolato da una specifica azienda per app di musica come Spotify o Apple Music. Puoi possedere del materiale sui social media che puoi vendere o scambiare, ma ** che non può venirti requisito arbitrariamente** dal provider di una piattaforma.

Ecco come appare un internet di NFT, rispetto all'Internet utilizzato oggi da molti di noi...

### Un confronto {#nft-comparison}

| Un Internet di NFT                                                                                                                                                                           | L'internet di oggi                                                                                                                                                                   |
| -------------------------------------------------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------------------------------------ |
| ** Possiedi le tue risorse!** Solo tu puoi venderle o scambiarle.                                                                                                                            | **Affitti una risorsa** da qualche organizzazione e ti può essere requisita.                                                                                                         |
| Gli NFT sono ** digitalmente unici**: non esiste un NFT uguale ad un altro.                                                                                                                  | **Spesso una copia non può essere distinta** dall'originale.                                                                                                                         |
| La proprietà di un NFT è memorizzata sulla blockchain e può essere **verificata pubblicamente** da chiunque.                                                                                 | L'accesso a documenti riguardanti la proprietà di beni digitali è** controllato dalle istituzioni**; ti devi fidare di quello che dicono.                                            |
| Gli NFT sono [contratti intelligenti](/glossary/#smart-contract) su Ethereum. Ciò significa che ** possono essere facilmente utilizzati in altri contratti intelligenti** e app su Ethereum! | Le aziende con beni digitali di solito **necessitano di una propria infrastruttura a mo' di "giardino recintato"**.                                                                  |
| I **creatori di contenuti possono vendere il loro lavoro ovunque** e possono accedere a un mercato globale.                                                                                  | I creatori si affidano all'infrastruttura e alla distribuzione delle piattaforme che utilizzano. Queste sono spesso soggette alle condizioni d'uso e a ** restrizioni geografiche**. |
| I creatori di NFT **possono mantenere i diritti di proprietà** sul proprio lavoro e programmare le royalty direttamente nel contratto NFT.                                                   | Le piattaforme, come i **servizi di streaming musicale, trattengono gran parte dei profitti dalle vendite**.                                                                         |

## Per cosa vengono utilizzati gli NFT? {#nft-use-cases}

Gli NFT vengono utilizzati per molti scopi, tra cui:

- dimostrare di aver partecipato a un evento
- certificare di aver completato un corso
- oggetti posseduti nei videogiochi
- arte digitale
- trasformare beni del mondo reale in token digitali
- dimostrare la propria identità online
- limitare l'accesso ai contenuti
- biglietti digitali
- nomi di dominio internet decentralizzati
- garanzie nella [ finanza decentralizzata](/glossary/#defi)

Magari sei un artista che vuole condividere il proprio lavoro utilizzando gli NFT, senza perdere il controllo e sacrificare i tuoi profitti agli intermediari. Puoi creare un nuovo contratto e specificare il numero di NFT, le loro proprietà e un collegamento ad alcune opere d'arte specifiche. In qualità di artista, **puoi programmare nel contratto intelligente le royalty** che ti devono essere pagate (ad es. trasferire il 5% del prezzo di vendita al proprietario del contratto ogni volta che un NFT viene trasferito). Inoltre, puoi sempre dimostrare di aver creato gli NFT perché possiedi il [portafoglio](/glossary/#wallet) che ha distribuito il contratto. I tuoi acquirenti possono facilmente dimostrare di possedere un **NFT autentico** della tua collezione perché l'[indirizzo](/glossary/#address) del loro portafoglio è associato a un token nel tuo contratto intelligente. Possono utilizzarlo in tutto l'ecosistema Ethereum, certi della sua autenticità.

<InfoBanner shouldSpaceBetween emoji=":eyes:" mt="8">
  <div>Esplora, acquista o crea opere d'arte/oggetti da collezione NFT...</div>
  <ButtonLink href="/dapps/?category=collectibles#explore">
    Esplora l'arte NFT
  </ButtonLink>
</InfoBanner>

Oppure, prendiamo ad esempio un biglietto per un evento sportivo. Proprio come **l'organizzatore di un evento può scegliere quanti biglietti vendere**, il creatore di un NFT può decidere quante repliche esistono. A volte queste sono repliche esatte, come 5000 biglietti di ingresso generici. A volte ne vengono coniati diversi molto simili, ma ognuno leggermente diverso, come nel caso dei biglietti con i posti assegnati. Questi possono essere acquistati e venduti tra pari senza pagare i gestori dei biglietti e l'acquirente ha sempre la certezza dell'autenticità del biglietto controllando l'indirizzo del contratto.

Su ethereum.org, ** gli NFT vengono usati per dimostrare che le persone hanno contribuito significativamente ** alla nostra reposity di Github (programmato il sito web, scritto o modificato un articolo, ecc.), tradotto il nostro contenuto o partecipato alle chiamate con la community. E abbiamo, inoltre, il nostro personale nome del dominio NFT. Se contribuisci a ethereum.org, puoi rivendicare un NFT [POAP](/glossary/#poap). Alcuni incontri nel mondo delle criptovalute hanno usato i POAP come biglietti. [Maggiori informazioni sul contributo](/contributing/#poap).

![POAP di ethereum.org](./poap.png)

Questo sito web ha un nome di dominio alternativo alimentato da NFT, **ethereum.eth**. Il nostro indirizzo `.org` è gestito centralmente da un provider di sistema di nomi di dominio (DNS), mentre ethereum`.eth` è registrato su Ethereum tramite l'Ethereum Name Service (ENS). Ed è posseduto e gestito da noi. [Consulta il nostro record ENS](https://app.ens.domains/name/ethereum.eth)

[Maggiori informazioni sull'ENS](https://app.ens.domains)

<Divider />

## Come funzionano gli NFT? {#how-nfts-work}

Gli NFT, come ogni elemento digitale sulla blockchain di Ethereum, sono creati attraverso uno speciale programma basato su Ethereum chiamato contratto intelligente. Questi contratti seguono determinate regole, come gli standard [ERC-721](/glossary/#erc-721) o [ERC-1155](/glossary/#erc-1155), che determinano cosa può fare il contratto.

Il contratto intelligente degli NFT può fare alcune cose essenziali:

- **Creare NFT:** può creare nuovi NFT.
- **Assegnare proprietà:** tiene traccia di chi possiede quali NFT collegandoli a specifici indirizzi Ethereum.
- **Dare un ID a ogni NFT:** ogni NFT ha un numero che lo rende unico. In aggiunta, di solito ci sono alcune informazioni (metadati) allegate a esso, che descrivono cosa rappresenta l'NFT.

Quando qualcuno "crea" o "conia" un NFT, sta fondamentalmente dicendo al contratto intelligente di assegnargli la proprietà di uno specifico NFT. Questa informazione è conservata in modo sicuro e pubblico nella blockchain.

Inoltre, il creatore del contratto può aggiungere regole aggiuntive. Potrebbe limitare la quantità che può essere prodotta di un certo NFT o decidere di ricevere una piccola commissione ogni volta che l'NFT passa in nuove mani.

### Sicurezza degli NFT {#nft-security}

La sicurezza di Ethereum deriva dal meccanismo di [proof-of-stake](/glossary/#pos). Il sistema è progettato per disincentivare economicamente le azioni malevole, rendendo Ethereum a prova di manomissione. Questo è ciò che rende possibili gli NFT. Una volta che il [blocco](/glossary/#block) contenente la transazione del tuo NFT è [finalizzato](/glossary/#finality), a un utente malevolo servirebbero milioni di ETH per modificarlo. Chiunque esegua il software di Ethereum potrebbe immediatamente rilevare la manomissione malevola di un NFT, e l'utente malevolo sarebbe penalizzato economicamente ed espulso.

I problemi di sicurezza degli NFT sono molto spesso correlati alle truffe di phishing, alle vulnerabilità dei contratti intelligenti o agli errori degli utenti (come esporre inavvertitamente le chiavi private), per questo una buona sicurezza del portafoglio è essenziale per i proprietari di NFT.

<ButtonLink href="/security/">
  Di più sulla sicurezza
</ButtonLink>

## Letture consigliate {#further-reading}

- [A beginner's guide to NFTs](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, Gennaio 2020_
- [Tracker EtherscanNFT](https://etherscan.io/nft-top-contracts)
- [Standard token ERC-721](/developers/docs/standards/tokens/erc-721/)
- [Standard token ERC-1155](/developers/docs/standards/tokens/erc-1155/)
- [App e strumenti NFT popolari](https://www.ethereum-ecosystem.com/blockchains/ethereum/nfts)

## Altre risorse {#other-resources}

- [NFTScan](https://nftscan.com/)

<Divider />

<QuizWidget quizKey="nfts" />
