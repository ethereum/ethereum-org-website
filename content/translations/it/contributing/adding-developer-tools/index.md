---
title: Aggiunta di strumenti per sviluppatori
lang: it
description: I nostri criteri per elencare gli strumenti per sviluppatori su ethereum.org
---

# Aggiunta di strumenti per sviluppatori {#contributing-to-ethereumorg-}

Vogliamo assicurarci di elencare le migliori risorse possibili per sviluppatori, in modo tale che gli utenti possano lavorare con fiducia e ottenere il supporto necessario.

Se c'è uno strumento utile per gli sviluppatori che ci è sfuggito, sentiti libero di suggerirlo nel luogo appropriato.

Attualmente elenchiamo gli strumenti per gli sviluppatori in tutto il nostro [portale per sviluppatori](/developers/).

**Sentiti libero di suggerire nuove risorse nelle pagine appropriate.**

## Come decidiamo {#ways-to-contribute}

Le nuove proposte di strumenti per sviluppatori saranno valutate secondo i seguenti criteri:

**Lo strumento proposto si differenzia significativamente da quelli già elencati?**

- Nuove categorie o tipi di strumenti
- Nuove funzionalità rispetto a strumenti esistenti simili
- Destinato a un caso d'uso distinto e non coperto da strumenti esistenti simili

**Lo strumento è ben documentato?**

- Esiste una documentazione adeguata?
- È sufficiente per usare lo strumento?
- È stata aggiornata di recente?

**Lo strumento è ampiamente usato?**

- Prenderemo in considerazione parametri come le stelle di GitHub, le statistiche di download e se è usato da aziende o progetti noti

**Lo strumento è di qualità sufficiente?**

- Ci sono bug ricorrenti?
- Lo strumento è affidabile?
- Lo strumento è mantenuto attivamente?

**Lo strumento è open source?**

Molti progetti nel mondo di Ethereum sono di tipo open source. Siamo maggiormente propensi a elencare progetti open source che consentono agli sviluppatori della community di ispezionare il codice e contribuire a esso.

---

## Ordine dei prodotti {#product-ordering}

A meno che i prodotti non siano specificamente ordinati in modo diverso, ad esempio alfabeticamente, i prodotti saranno mostrati per data crescente di aggiunta alla pagina. In altre parole, i prodotti più nuovi sono aggiunti in fondo all'elenco.

---

## Aggiungi il tuo strumento per sviluppatori {#how-decisions-about-the-site-are-made}

Se vuoi aggiungere a ethereum.org uno strumento per sviluppatori che soddisfa i criteri, crea un ticket su GitHub.

<ButtonLink href="https://github.com/ethereum/ethereum-org-website/issues/new?assignees=&labels=feature+%3Asparkles%3A%2Ccontent+%3Afountain_pen%3A&template=suggest_dev_tool.yaml">
  Crea un ticket
</ButtonLink>
