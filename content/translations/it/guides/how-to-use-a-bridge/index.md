---
title: Come collegare i token al livello 2
description: Una guida a come spostare i token da Ethereum al livello 2 utilizzando un ponte.
lang: it
---

# Come collegare i token al livello 2

Se c'è molto traffico su Ethereum, può diventare costoso. Una soluzione è creare nuovi "livelli", ossia reti differenti che operano in modi similari alla stessa Ethereum. Questi cosiddetti Livelli 2 aiutano a ridurre la congestione e i costi su Ethereum elaborando molte altre transazioni a commissioni inferiori, memorizzandone i risultati su Ethereum soltanto una volta ogni tanto. Come tali, questi livelli 2 ci consentono di effettuare transazioni a maggiori velocità e costi ridotti. Molti progetti di criptovalute popolari si stanno spostando ai livelli 2 per questi vantaggi. Il metodo più semplice per spostare i token da Ethereum al livello 2 è utilizzare un ponte.

**Prerequisiti:**

- avere un portafoglio di criptovalute, puoi seguire questo tutorial: [Come "registrare" un conto di Ethereum](/guides/how-to-register-an-ethereum-account/)
- aggiungere fondi al tuo portafoglio

## 1. Determina quale rete di livello 2 desideri utilizzare

Puoi scoprire di più sui diversi progetti e i collegamenti importanti sulla nostra [pagina del livello 2](/layer-2/).

## 2. Vai al ponte selezionato

Alcuni livelli 2 popolari sono:

- [Ponte Arbitrum](https://bridge.arbitrum.io/?l2ChainId=42161)
- [Ponte Optimism](https://app.optimism.io/bridge/deposit)
- [Ponte della rete Boba](https://gateway.boba.network/)

## 3. Connettiti al ponte con il tuo portafoglio

Assicurati che il tuo portafoglio sia connesso alla Rete Principale di Ethereum. Altrimenti, il sito web ti richiederà automaticamente di cambiare rete.

![Interfaccia comune per collegare token](./bridge1.png)

## 4. Specifica l'importo e sposta i fondi

Ricontrolla l'importo che otterrai in cambio sulla rete di livello 2 e le commissioni per evitare spiacevoli sorprese.

![Interfaccia comune per collegare token](./bridge2.png)

## 5. Conferma la transazione nel tuo portafoglio

Dovrai pagare una commissione sotto forma di ETH per elaborare la transazione.

![Interfaccia comune per collegare token](./bridge3.png)

## 6. Attendi che i tuoi fondi siano spostati

Questo procedimento non dovrebbe richiedere più di 10 minuti.

## 7. Aggiungi la rete di livello 2 selezionata al tuo portafoglio (facoltativo)

Puoi utilizzare [chainlist.org](http://chainlist.org) per trovare i dettagli RPC della rete. Una volta che la rete è aggiunta e la transazione è terminata, dovresti visualizzare i token nel tuo portafoglio.
<br />

<InfoBanner shouldSpaceBetween emoji=":eyes:">
  <div>Vuoi scoprire di più?</div>
  <ButtonLink href="/guides/">
    Visualizza le altre guide
  </ButtonLink>
</InfoBanner>

## Domande frequenti

### E se ho dei fondi su una borsa?

Dovresti riuscire a prelevare su qualche livello 2 direttamente da una borsa. Consulta la sezione "Sposta al livello 2" della nostra [Pagina del Livello 2](/layer-2/) per ulteriori informazioni.

### Posso tornare alla Rete Principale di Ethereum dopo aver collegato i miei token al L2?

Sì, puoi sempre spostare nuovamente i tuoi fondi nella Rete Principale utilizzando lo stesso ponte.
