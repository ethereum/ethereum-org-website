---
title: Come utilizzare un portafoglio
description: Una guida che spiega come inviare, ricevere token e connettersi a progetti web3.
lang: it
---

# Come utilizzare un portafoglio

Impara come gestire tutte le funzioni di base di un portafoglio. Se ancora non ne possiedi uno, consulta [Come creare un conto di Ethereum](/guides/how-to-create-an-ethereum-account/).

## Apri il tuo portafoglio

Dovresti vedere un pannello di controllo che probabilmente mostrerà il tuo saldo e contiene i pulsanti per inviare e ricevere token.

## Ricevere criptovalute

Desideri ricevere criptovalute nel tuo portafoglio?

Ogni conto di Ethereum ha il proprio indirizzo di destinazione, una sequenza univoca di numeri e lettere. L'indirizzo funziona come un numero di conto bancario. Gli indirizzi di Ethereum inizieranno sempre con "0x". Puoi condividere questo indirizzo con chiunque: farlo è sicuro.

Il tuo indirizzo è come l'indirizzo di casa: devi dire alle persone qual è, in modo che possano trovarti. Farlo è sicuro, poiché puoi sempre chiudere la porta con un'altra chiave che controlli soltanto tu così che nessuno possa entrare anche se sa dove vivi.

Devi fornire il tuo indirizzo pubblico a chiunque voglia inviarti denaro. Molte app del portafoglio ti consentono di copiare il tuo indirizzo o di mostrare un codice QR da scansionare per facilitare l'utilizzo. Evita di digitare manualmente qualsiasi indirizzo di Ethereum. Ciò può facilmente comportare errori di trascrizione o perdita di fondi.

App diverse potrebbero variare o utilizzare un linguaggio differente, ma dovrebbero guidarti lungo un processo simile se stai provando a trasferire fondi.

1. Apri l'app del tuo portafoglio.
2. Clicca su "Ricevi" (o un'opzione simile).
3. Copia il tuo indirizzo di Ethereum negli appunti.
4. Fornisci il tuo indirizzo di destinazione di Ethereum al mittente.

## Invia criptovalute

Vorresti inviare ETH a un altro portafoglio?

1. Apri l'app del tuo portafoglio.
2. Ottieni l'indirizzo di destinazione e assicurati di essere connesso alla stessa rete del destinatario.
3. Inserisci l'indirizzo di destinazione o scansiona un codice QR con la tua fotocamera, così da non dover scrivere manualmente l'indirizzo.
4. Fai clic su un pulsante "Invia" nel tuo portafoglio (o un'alternativa simile).

![Invia il campo per l'indirizzo delle criptovalute](./send.png)
<br/>

5. Molte risorse, come DAI o USDC, esistono su più reti. Trasferendo i token di criptovalute, assicurati che il destinatario stia utilizzando la tua stessa rete, poiché non sono intercambiabili.
6. Assicurati che il tuo portafoglio abbia ETH a sufficienza per coprire la commissione di transazione, che varia a seconda delle condizioni di rete. Gran parte dei portafogli aggiungeranno automaticamente la commissione suggerita alla transazione, che puoi poi confermare.
7. Una volta elaborata la tua transazione, l'importo di criptovalute corrispondente apparirà nel conto del destinatario. Questo potrebbe richiedere da qualche secondo a qualche minuto, a seconda dell'utilizzo corrente della rete.

## Connettersi ai progetti

Il tuo indirizzo sarà lo stesso in tutti i progetti di Ethereum. Non devi registrarti individualmente a ogni progetto. Una volta che hai un portafoglio, puoi connetterti a qualsiasi progetto di Ethereum senza alcuna informazione aggiuntiva. Non sono necessarie email o qualsiasi altra informazione personale.

1. Visita il sito web di qualsiasi progetto.
2. Se la pagina iniziale del progetto è una semplice descrizione statica del progetto, dovresti poter cliccare su un pulsante "Apri l'App" nel menu, che ti condurrà all'app web effettiva.
3. Una volta nell'app, fai clic su "Connetti".

![Pulsante che consente all'utente di connettersi al sito web con un portafoglio](./connect1.png)

4. Seleziona il tuo portafoglio dall'elenco delle opzioni fornite. Se non riesci a vedere il tuo portafoglio, potrebbe essere nascosto sotto l'opzione "WalletConnect".

![Selezionare da un elenco di portafogli con cui connettersi](./connect2.png)

5. Conferma la richiesta di firma nel tuo portafoglio per stabilire la connessione. **Firmare questo messaggio non dovrebbe richiedere di spendere ETH**.
6. È tutto! Inizia a usare l'app. Puoi trovare qualche progetto interessante sulla nostra [pagina delle dApp](/dapps/#explore). <br />

<InfoBanner shouldSpaceBetween emoji=":eyes:">
  <div>Vuoi scoprire di più?</div>
  <ButtonLink href="/guides/">
    Visualizza le altre guide
  </ButtonLink>
</InfoBanner>

## Domande frequenti

### Se possiedo un indirizzo ETH, possiedo lo stesso indirizzo su altre blockchain?

Puoi utilizzare lo stesso indirizzo su tutte le blokchain compatibili con l'EVM (se hai il tipo di portafoglio con una frase di recupero). Questo [elenco](https://chainlist.org/) ti mostrerà quali blockchain puoi utilizzare con lo stesso indirizzo. Alcune blockchain, come Bitcoin, implementano una serie di regole di rete completamente separata, e ti servirà un indirizzo diverso con un formato differente. Se hai un portafoglio di contratti intelligenti, dovresti consultare il sito web del prodotto per ulteriori informazioni su quali blockchain sono supportate.

### Posso utilizzare lo stesso indirizzo su diversi dispositivi?

Sì, è possibile utilizzare lo stesso indirizzo su più dispositivi. Tecnicamente i portafogli sono soltanto un'interfaccia per mostrarti il tuo saldo ed effettuare transazioni, il tuo conto non è memorizzato nel portafoglio ma sulla blockchain.

### Non ho ricevuto le criptovalute, dove posso controllare lo stato di una transazione?

Puoi utilizzare gli [esploratori di blocchi](/developers/docs/data-and-analytics/block-explorers/) per visualizzare lo stato di qualsiasi transazione in tempo reale. Tutto ciò che devi fare è cercare l'indirizzo del tuo portafoglio o l'ID della transazione.

### Posso annullare o revocare le transazioni?

No, una volta confermata una transazione, non puoi annullarla.
