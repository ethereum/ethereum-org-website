---
title: Čo je to Ethereum?
description: Sprievodcovia, zdroje a nástroje pre používateľov, ktorí ešte len začínajú používať Ethereum.
lang: sk
---

# Čo je to Ethereum? {#what-is-ethereum}

Počujete o Ethereu prvýkrát? Tak ste na správnom mieste. Začnime celkovým prehľadom.

**Ethereum je základom novej éry internetu:**

- Internetu, v ktorom sú peniaze a platby vnútorne integrované.
- Internetu, v ktorom používatelia majú možnosť vlastniť svoje osobné údaje, pričom tieto nebudú sledované a kradnuté aplikáciami, ktoré používajú.
- Internetu, v ktorom má každý prístup k otvorenému finančnému systému.
- Internetu postavenému na neutrálnej a otvorenej infraštruktúre, ktorá nie je pod kontrolou žiadnej korporácie ani osoby.

**Ethereum, ktoré vzniklo v roku 2015, je dnes popredným svetovým programovateľným blockchainom.**

**Rovnako ako iné blockchainy, má aj Ethereum svoju vlastnú kryptomenu nazývanú ether (ETH).** ETH je digitálnou menou. Ak ste už počuli o [ bitcoine](http://bitcoin.org/), vedzte, že ETH má mnoho rovnakých funkcií. Je plne digitálna a je možné ju okamžite poslať komukoľvek na svete. ETH nie je pod kontrolou žiadnej vlády ani korporácie – je decentralizovaná a je nedostatkovou komoditou. Ľudia na celom svete ju používajú na uskutočňovanie platieb, investície alebo ako zábezpeku.

**Ethereum však dokáže oveľa viac ako iné blockchainy.** Ethereum je programovateľný, čo znamená, že vývojárom umožňuje [vytvárať nové druhy aplikácií](/sk/dapps/).

Výhodou týchto decentralizovaných aplikácií (alebo „dappiek“) je, že sú technologicky postavené na kryptomenách a blockchaine. Vďaka tomu môžu byť dôveryhodné, čo znamená, že akonáhle budú „uploadnuté“ do Etherea, budú vždy pracovať presne tak, ako boli naprogramované. Môžu tiež slúžiť na kontrolu digitálnych aktív a vytváranie nových druhov finančných aplikácií. Môžu byť decentralizované, čo znamená, že ich neriadi žiadna entita alebo osoba.

**Tisíce vývojárov z celého sveta v súčasnosti pracujú na vývoji rôznych inovatívnych aplikácií na Ethereu, z ktorých mnohé môžete používať už dnes:**

- [**Kryptomenové peňaženky**](/sk/wallets/), ktoré umožňujú uskutočňovať lacné a okamžité platby pomocou ETH alebo iných aktív
- **Finančné aplikácie**, ktoré umožňujú požičiavať si, požičiavať iným alebo investovať vaše digitálne aktíva
- **Decentralizované trhy**, ktoré umožňujú obchodovať s digitálnymi aktívami alebo dokonca s „predpoveďami“ udalostí reálneho sveta
- **Hry**, v ktorých priamo vlastníte svoje herné aktíva a dokonca máte možnosť zarobiť skutočné peniaze
- **A veľa ďalších** a ďalších aplikácií.

**Komunita projektu Ethereum je najväčšou a najaktívnejšou blockchainovou komunitou na svete.** Zahŕňa vývojárov základných protokolov, kryptoekonomických výskumníkov, cypherpunkov, ťažobné organizácie, držiteľov ETH, vývojárov aplikácií, bežných používateľov, anarchistov, veľké spoločnosti zo zoznamu Fortune 500 a odteraz **aj vás**.

**Ethereum nie je pod kontrolou žiadnej súkromnej spoločnosti ani centralizovanej organizácie.** Za svoj chod a rast vďačí rozmanitej globálnej komunite prispievateľov, ktorí pracujú na všetkom, od základného protokolu až po používateľské aplikácie. A rovnako ako celý projekt Ethereum, aj táto webová lokalita bola vytvorená a vďačí za svoje fungovanie vzájomnej kooperácii rôznych skupín ľudí z celého sveta.

**Vitajte v Ethereu.**

**Kam ďalej?**

- Chcete začať používať Ethereum? [ethereum.org/sk/dapps](/sk/dapps/)
- Chcete sa dozvedieť o Ethereu a jeho technológii viac? [ethereum.org/sk/learn](/sk/learn/)
- Ste vývojárom a chcete programovať na Ethereu? [ethereum.org/sk/developers](/sk/developers/)

**Hľadáte ďalšie informácie pre začiatočníkov o Ethereu?**

[Decentralizovať všetko s Vitalikom Buterinom](https://youtu.be/WSN5BaCzsbo)

<YouTube id="WSN5BaCzsbo" />

[Ben Horowitz hovorí o ďalšom smerovaní technológie blockchainu](https://www.youtube.com/watch?v=l9jvKWKmRfs&feature=youtu.be)

<YouTube id="l9jvKWKmRfs" />

[Blockchain Ethereum v TechCrunch](https://www.youtube.com/watch?v=WfULutvxvzY)

<YouTube id="WfULutvxvzY" />
