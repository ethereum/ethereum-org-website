---
title: Decentralizovaná veda (DeSci)
description: Prehľad decentralizovanej vedy na Ethereu
lang: sk
template: use-cases
emoji: ":microscope:"
sidebarDepth: 2
image: /images/future_transparent.png
alt: ""
summaryPoint1: Globálna, otvorená alternatíva k existujúcemu vedeckému systému.
summaryPoint2: Technológia, ktorá vedcom umožňuje získavať financovanie, vykonávať experimenty, zdieľať dáta, šíriť poznatky a ďalšie.
summaryPoint3: Vychádza z hnutia otvorenej vedy.
---

## Čo je decentralizovaná veda (DeSci)? {#what-is-desci}

Decentralizovaná veda (DeSci) je hnutie, ktorého cieľom je vybudovať verejnú infraštruktúru pre financovanie, vytváranie, vyhodnocovanie, pripisovanie, ukladanie a šírenie vedeckých poznatkov poctivo a spravodlivo pomocou [Web3](/glossary/#web3) stacku.

Cieľom DeSci je vytvoriť ekosystém, v ktorom sú vedci motivovaní k otvorenému zdieľaniu svojho výskumu a získavaniu uznania za svoju prácu, a ktorý zároveň umožňuje každému ľahký prístup k výskumu a prispievaniu do výskumu. DeSci vychádza z myšlienky, že vedecké poznatky by mali byť prístupné všetkým a že proces vedeckého výskumu by mal byť transparentný. DeSci vytvára decentralizovanejší a distribuovanejší model vedeckého výskumu, ktorý je odolnejší voči cenzúre a kontrole zo strany centrálnych autorít. DeSci verí, že decentralizáciou prístupu k financovaniu, vedeckým nástrojom a komunikačným kanálom vytvoria prostredie, kde budú môcť prekvitať nové a nekonvenčné myšlienky.

Decentralizovaná veda tiež umožňuje rozmanitejšie zdroje financovania (od [DAO](/glossary/#dao) a [kvadratického financovania](https://papers.ssrn.com/sol3/papers.cfm?abstract_id=2003531) po crowdfunding a ďalšie), prístupnejšie dáta a metódy, rovnako ako motiváciu k reprodukovateľnosti.

### Juan Benet – hnutie DeSci

<YouTube id="5ORvbCIW39o" />

## Ako DeSci zlepšuje vedu {#desci-improves-science}

Neúplný zoznam kľúčových problémov vo vede a spôsobov, akými môže decentralizovaná veda prispieť k ich riešeniu

| **Decentralizovaná veda**                                                                                                                              | **Tradičná veda**                                                                                                                            |
| ------------------------------------------------------------------------------------------------------------------------------------------------------ | -------------------------------------------------------------------------------------------------------------------------------------------- |
| Rozdelenie finančných prostriedkov je **určované verejnosťou** za použitia mechanizmov, ako sú kvadratické financovanie alebo DAO.                     | Malé, uzavreté, **centralizované skupiny** kontrolujú rozdeľovanie finančných prostriedkov.                                                  |
| V dynamických tímoch spolupracujete s kolegami z **celého sveta**.                                                                                     | Financujúce organizácie a domovské inštitúcie **obmedzujú** vašu spoluprácu.                                                                 |
| Rozhodnutia o financovaní sa konajú online a **transparentne**. Skúmajú sa nové mechanizmy financovania.                                               | Rozhodnutia o financovaní sa konajú s dlhým časovým odstupom a **obmedzenou transparentnosťou**. Existuje len málo mechanizmov financovania. |
| Zdieľanie laboratórnych služieb je jednoduchšie a transparentnejšie pomocou technológie [Web3](/glossary/#web3).                                       | Zdieľanie laboratórnych zdrojov je často **pomalé a netransparentné**.                                                                       |
| Je možné vyvíjať **nové modely pre publikovanie**, ktoré využívajú základné prvky Web3 pre väčšiu spoľahlivosť, transparentnosť a univerzálny prístup. | Publikujete prostredníctvom zavedených ciest, ktoré sú často považované za **neefektívne, neobjektívne a vykorisťovateľské**.                |
| Môžete **získať tokeny a reputáciu za prácu venovanú vzájomnému hodnoteniu**.                                                                          | Vaša **práca na vzájomnom hodnotení je neplatená** a prináša tak prospech vydavateľom zameraným na zisk.                                     |
| **Duševné vlastníctvo (IP) patrí vám**, vytvárate a distribuujete ho podľa transparentných podmienok.                                                  | **Vaša domovská inštitúcia vlastní IP**, ktoré vygenerujete. Prístup k IP nie je transparentný.                                              |
| **Zdieľate všetok výskum** na blockchaine, vrátane dát z neúspešných pokusov.                                                                          | **Publikačná zaujatosť** znamená, že výskumníci s väčšou pravdepodobnosťou budú zdieľať len experimenty, ktoré boli úspešné.                 |

## Ethereum a DeSci {#ethereum-and-desci}

Decentralizovaný vedecký systém vyžaduje robustné zabezpečenie, minimálne peňažné a transakčné náklady a rozsiahly ekosystém pre vývoj aplikácií. Ethereum poskytuje všetko potrebné na vybudovanie decentralizovaného vedeckého ekosystému.

## Príklady využitia DeSci {#use-cases}

DeSci buduje vedeckú sadu nástrojov pre integráciu tradičných akademických obcí do digitálneho sveta. Nižšie sú ukážky použitia, ktoré Web3 môže ponúknuť vedeckej komunite.

### Publikovanie {#publishing}

Vedecké publikovanie je všeobecne problematické, pretože je riadené nakladateľskými spoločnosťami, ktoré sa spoliehajú na neplatenú prácu vedcov, recenzentov a editorov pri tvorbe článkov, ale potom účtujú premrštené poplatky za publikovanie. Verejnosť, ktorá obvykle zaplatila za prácu a náklady na publikáciu nepriamo formou daní, často nemá bez ďalšej platby nakladateľovi k tejto práci prístup. Celkové poplatky za publikáciu jednotlivých vedeckých článkov často dosahujú päťciferné čiastky ($USD), čo podkopáva celý koncept vedeckého poznania ako [verejného dobra](/glossary/#public-goods) a zároveň generuje obrovské zisky pre malú skupinu vydavateľov.

Voľne dostupné platformy existujú vo forme predtlačových serverov, [ako je ArXiv](https://arxiv.org/). Avšak tieto platformy postrádajú kontrolu kvality, [mechanizmy proti sybil útokom](/glossary/#anti-sybil) a zvyčajne nesledujú metriky na úrovni článkov, čo znamená, že sú obvykle používané iba na zverejnenie prác pred odoslaním k tradičnému vydavateľovi. SciHub tiež umožňuje voľný prístup k publikovaným článkom, avšak nelegálne, a to až potom, čo vydavatelia už prijali platbu a prácu opatrili prísnymi autorskými právami. To zanecháva kritickú medzeru pre dostupné vedecké práce a dáta s vloženým mechanizmom legitimity a modelu motivácie. Nástroje na vytvorenie takého systému existujú vo svete Web3.

### Reprodukovateľnosť a replikovateľnosť {#reproducibility-and-replicability}

Reprodukovateľnosť a replikovateľnosť tvoria základy kvalitného vedeckého objavu.

- Reprodukovateľné výsledky je možné dosiahnuť niekoľkokrát za sebou rovnakým tímom používajúcim rovnakú metodológiu.
- Replikovateľné výsledky možno dosiahnuť inou skupinou, ale pomocou rovnakej metodológie.

Nové nástroje založené na Web3 môžu zaistiť, že reprodukovateľnosť a replikovateľnosť sú základnou vlastnosťou vedeckých objavov. Kvalitnú vedu dokážeme začleniť do technologickej štruktúry akademickej obce. Web3 ponúka možnosť vytvárať [atestácie](/glossary/#attestation) pre každý komponent analýzy: surové dáta, výpočtový pohon a výsledok aplikácie. Krásou konsenzuálnych systémov je, že keď sa vytvorí dôveryhodná sieť na udržiavanie týchto komponentov, každý účastník siete môže byť zodpovedný za reprodukovanie výpočtu a overenie každého výsledku.

### Financovanie {#funding}

Súčasný štandardný model financovania vedy spočíva v tom, že jednotlivci alebo skupiny vedcov podávajú písomné žiadosti na finančnú agentúru. Malá skupina dôveryhodných jednotlivcov hodnotí žiadosti a následne vykonáva pohovory s uchádzačmi pred udelením finančných prostriedkov malej časti žiadateľov. Okrem vytvárania úzkych miest, ktoré často vedú k **rokom čakania** medzi podaním žiadosti a obdržaním grantu, je známe, že tento model je veľmi **zraniteľný voči predsudkom, vlastným záujmom a politike** hodnotiaceho panelu.

Štúdie ukázali, že hodnotiace panely na udeľovanie grantov nedokážu dobre vyberať kvalitné návrhy, pretože rovnaké návrhy poskytnuté rôznym panelom majú úplne odlišné výsledky. Vzhľadom na to, že financovanie je stále vzácnejšie, koncentrovalo sa do menšej skupiny skúsenejších výskumníkov s intelektuálne konzervatívnejšími projektmi. Tento efekt vytvoril hyperkonkurenčné prostredie na financovanie, posilňujúce neprirodzené podnety a brzdiace inovácie.

Web3 má potenciál narušiť tento nefungujúci model financovania tým, že vo všeobecnosti experimentuje s rôznymi modelmi podnetov vyvinutými DAO a Web3. [Retroaktívne financovanie verejných statkov](https://medium.com/ethereum-optimism/retroactive-public-goods-funding-33c9b7d00f0c), [kvadratické financovanie](https://papers.ssrn.com/sol3/papers.cfm?abstract_id=2003531), [DAO riadenie](https://www.antler.co/blog/daos-and-web3-governance-the-promise-implications-and-challenges-ahead) a [tokenizované stimulačné štruktúry](https://cdixon.org/2017/05/27/crypto-tokens-a-breakthrough-in-open-network-design) sú niektorými z nástrojov Web3, ktoré by mohli pomôcť začať revolúciu vo financovaní vedy.

### Vlastníctvo a vývoj IP {#ip-ownership}

Duševné vlastníctvo (IP) je v tradičnej vede veľkým problémom: počnúc ponechaním na univerzitách cez nevyužitie v biotechnológiách až po notoricky ťažké ocenenie. Avšak vlastníctvo digitálnych aktív (ako sú vedecké dáta alebo články) je niečo, čo Web3 zvláda výnimočne dobre pomocou [nezameniteľných tokenov (NFT)](/glossary/#nft).

Podobne ako NFT môžu posielať budúce príjmy z transakcií späť pôvodnému tvorcovi, môžete vytvoriť transparentné reťazce priraďujúce ocenenie, aby ste odmeňovali výskumníkov, riadiace orgány (ako DAO) alebo dokonca subjekty, ktorých dáta sú zhromažďované.

[IP-NFT](https://medium.com/molecule-blog/ip-nfts-for-researchers-a-new-biomedical-funding-paradigm-91312d8d92e6) môžu tiež fungovať ako kľúč k decentralizovanému dátovému úložisku vykonávaných výskumných experimentov a spojení do finančného systému NFT a [DeFi](/glossary/#defi) (od frakcionácie po úverové pooly a ocenenia). Tiež natívne umožňujú entitám na blockchaine, ako sú DAO, napríklad [VitaDAO](https://www.vitadao.com/), vykonávať výskum priamo na blockchaine. Dôležitú úlohu v DeSci môže hrať aj príchod neprenosných [„soulbound“ tokenov](https://vitalik.eth.limo/general/2022/01/26/soulbound.html), ktoré jednotlivcom umožnia preukázať svoje skúsenosti a kvalifikácie spojené s ich Ethereum adresou.

### Ukladanie dát, prístup a architektúra {#data-storage}

Vedecké dáta môžu byť oveľa dostupnejšie pomocou Web3 schém a distribuované úložisko umožňuje výskumu prežiť kataklyzmatické udalosti.

Východiskovým bodom musí byť systém dostupný pre akúkoľvek decentralizovanú identitu s náležitými overiteľnými povereniami. To umožňuje bezpečnú replikáciu citlivých dát dôveryhodnými stranami, vďaka čomu je možná redundancia a odolnosť voči cenzúre, reprodukcia výsledkov a dokonca možnosť spolupráce viacerých strán a pridávanie nových dát do dátovej sady. Dôverné výpočtové metódy, ako je [compute-to-data](https://7wdata.be/predictive-analytics/compute-to-data-using-blockchain-to-decentralize-data-science-and-ai-with-the-ocean-protocol), poskytujú alternatívne spôsoby prístupu k replikácii surových dát a vytvárajú dôveryhodné výskumné prostredia pre najcitlivejšie dáta. Dôveryhodné výskumné prostredia boli [citované NHS](https://medium.com/weavechain/whats-in-store-for-the-future-of-healthcare-data-b6398745fbbb) ako riešenie budúcnosti v oblasti ochrany dát a spolupráce tým, že vytvárajú ekosystém, kde výskumníci môžu bezpečne pracovať s dátami pomocou štandardizovaných prostredí pre zdieľanie kódu a postupov.

Flexibilné dátové riešenia Web3 podporujú vyššie spomínané scenáre a poskytujú základ pre skutočne otvorenú vedu, kde výskumníci môžu vytvárať verejnoprospešné statky bez nutnosti povolenia alebo poplatkov. Verejné dátové riešenia vo Web3, ako sú IPFS, Arweave a Filecoin, sú optimalizované pre decentralizáciu. Napríklad dClimate poskytuje univerzálny prístup k údajom o klíme a počasí, vrátane údajov z meteorologických staníc a prediktívnych klimatických modelov.

## Zapojte sa {#get-involved}

Pozrite sa na nižšie uvedené projekty a zapojte sa do DeSci komunity.

- [DeSci.Global: globálny kalendár udalostí a stretnutí](https://desci.global)
- [Telegramová skupina Blockchain for Science](https://t.me/BlockchainForScience)
- [Molecule: financujte a získajte financovanie pre vaše výskumné projekty](https://www.molecule.xyz/)
- [VitaDAO: získavajte financovanie prostredníctvom sponzorovaných zmlúv o výskume pre výskum dlhovekosti](https://www.vitadao.com/)
- [ResearchHub: publikujte vedecké výsledky a zapojte sa do konverzácie s kolegami](https://www.researchhub.com/)
- [LabDAO: skladajte bielkoviny pomocou simulácie](https://alphafodl.vercel.app/)
- [dClimate API: vyhľadávanie klimatických dáta zhromaždených decentralizovanou komunitou](https://api.dclimate.net/)
- [DeSci Foundation: publikačný nástroj v rámci DeSci](https://descifoundation.org/)
- [DeSci.World: jednotné kontaktné miesto, kde sa používatelia môžu pozrieť a zapájať do DeSci](https://desci.world)
- [OceanDAO: financovanie riadené DAO pre vedu zaoberajúce sa dátami](https://oceanprotocol.com/)
- [Opscientia: otvorené decentralizované vedecké pracovné postupy](https://opsci.io/research/)
- [Bio.xyz: získajte financovanie pre svoj biotechnologický DAO alebo DeSci projekt](https://www.bio.xyz/)
- [Fleming Protocol: open-source dátová ekonomika, ktorá podporuje spolupracujúce biomedicínske objavy](http://flemingprotocol.io/)
- [Active Inference Institute](https://www.activeinference.org/)
- [IdeaMarkets: získavanie decentralizovanej vedeckej kredibility](https://ideamarket.io/)
- [DeSci Labs](https://www.desci.com/)
- [ValleyDAO: otvorená, globálna komunita ponúkajúca financovanie a prekladateľskú podporu pre výskum syntetickej biológie](https://www.valleydao.bio)
- [Cerebrum DAO: získavanie a starostlivosť o riešenia pre zlepšenie zdravia mozgu a prevenciu neurodegenerácie](https://www.cerebrumdao.com/)
- [CryoDAO: financovanie mimoriadne výskumu v oblasti kryokonzervácie](https://www.cryodao.org)

Uvítame návrhy nových projektov na zaradenie do zoznamu – pre začiatok si prečítajte naše [zásady pre zaradenie do zoznamu](/contributing/adding-desci-projects/)!

## Ďalšie zdroje informácií {#further-reading}

- [DeSci Wiki od Jocelynn Pearl a Ultrarare](https://docs.google.com/document/d/1aQC6zn-eXflSmpts0XGE7CawbUEHwnL6o-OFXO52PTc/edit#)
- [Sprievodca decentralizovanou biotechnológiou od Jocelynn Pearl pre budúcnosť a16z](https://future.a16z.com/a-guide-to-decentralized-biotech/)
- [Prípad pre DeSci](https://gitcoin.co/blog/desci-the-case-for-decentralised-science/)
- [Sprievodca DeSci](https://future.com/what-is-decentralized-science-aka-desci/)
- [Decentralizované vedecké zdroje](https://www.vincentweisser.com/decentralized-science)
- [Molecule's Biopharma IP-NFTs – technický popis](https://www.molecule.xyz/blog/molecules-biopharma-ip-nfts-a-technical-description)
- [Budovanie dôveryhodných systémov vedy od Jona Starra](https://medium.com/@jringo/building-systems-of-trustless-science-1cd2d072f673)
- [Paul Kohlhaas – DeSci: budúcnosť decentralizovanej vedy (podcast)](https://anchor.fm/andrew-steinwold/episodes/Paul-Kohlhaas---DeSci-The-Future-of-Decentralized-Science---Zima-Red-ep-117-e1h683a)
- [Aktívna inferenčná ontológia pre decentralizovanú vedu: od situovaného vytvárania zmyslu k epistemickému spoločnému priestoru](https://zenodo.org/record/6320575)
- [DeSci: budúcnosť výskumu od Samuela Akinosho](https://lucidsamuel.medium.com/desci-the-future-of-research-b76cfc88c8ec)
- [Financovanie vedy (Epilolog: DeSci a nové krypto základné prvky) od Nadie](https://nadia.xyz/science-funding)
- [Decentralizácia narúša vývoj liekov](https://medium.com/id-theory/decentralisation-is-disrupting-drug-development-28b5ba5d447f)

### Videos {#videos}

- [Čo je decentralizovaná veda?](https://www.youtube.com/watch?v=-DeMklVWNdA)
- [Rozhovor medzi Vitalikom Buterinom a vedcom Aubreyom de Greyom o priesečníku výskumu dlhovekosti a kryptomien](https://www.youtube.com/watch?v=x9TSJK1widA)
- [Vedecké publikovanie je nefunkčné. Môže ho Web3 zachrániť?](https://www.youtube.com/watch?v=WkvzYgCvWj8)
- [Juan Benet – DeSci, nezávislé laboratóriá & veľké škálovanie Data Science](https://www.youtube.com/watch?v=zkXM9H90g_E)
- [Sebastian Brunemeier – ako môže DeSci transformovať biomedicínsky výskum & rizikový kapitál](https://www.youtube.com/watch?v=qB4Tc3FcVbM)
