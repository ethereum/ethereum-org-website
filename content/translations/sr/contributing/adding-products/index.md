---
title: Dodavanje proizvoda
description: Politika koje se pridržavamo kada dodajemo decentralizovane aplikacije (dapps) na ethereum.org
lang: sr
---

# Dodavanje Ethereum proizvoda {#adding-products}

Svako može da predloži dodavanje nove decentralizovane aplikacije na ethereum.org, dokle god je to prikladno. **Ne, nećemo navesti vašu decentralizovanu aplikaciju na našoj početnoj stranici** 😜

Decentralizovane aplikacije se trenutno navode na sledećim stranicama:

- ethereum.org/dapps
- ethereum.org/get-eth

**Predložite samo nove aplikacije na ovim stranicama.**

Iako smo otvoreni za nove dodatke, trenutne decentralizovane aplikacije smo odabrali na osnovu iskustva koje pokušavamo da kreiramo za naše korisnike. Ovo se zasniva na nekim od naših principa dizajna:

- _Inspirativni_: sve na ethereum.org treba da ponudi nešto novo korisnicima
- _Dobra priča_: ono što je navedeno treba da izazove „a-ha“ momenat
- _Pouzdano_: sve što navedemo treba da bude legitimni biznis/projekat kako bismo maksimalno smanjili rizik po korisnike

Opšte uzevši, **ethereum.org želi da ponudi „besprekorno iskustvo uvođenja“ za nove korisnike**. Stoga decentralizovane aplikacije dodajemo na osnovu:

- jednostavnosti korišćenja
- interoperabilnosti sa drugim proizvodima
- bezbednosti
- trajnosti

Evo detaljnijeg prikaza procesa donošenja odluka. Slobodno dostavite povratne informacije ili predložite izmene.

## Okvir za donošenje odluka {#decision-framework}

### Kriterijumi za uključivanje: obavezne stavke {#criteria-for-inclusion-the-must-haves}

- **Proizvod sa testiranom sigurnošću** – bilo kroz reviziju, interni bezbednosni tim ili na neki drugi način, sigurnost vašeg proizvoda mora biti pouzdano testirana. Ovo smanjuje rizik po naše korisnike i pokazuje da sigurnost ozbiljno shvatate.
- **Proizvod koji je u funkciji više od šest meseci** – ovo je još jedan pokazatelj sigurnosti. Šest meseci je dobar vremenski okvir za otkrivanje kritičnih grešaka i zloupotreba.
- **Razvijan od strane aktivnog tima** – ovo pomaže da se osigura kvalitet i da korisnik dobije podršku za upite.
- **Iskrene i tačne informacije za navođenje** – očekuje se da sva predložena navođenja iz projekata sadrže iskrene i tačne informacije. Proizvodi koji falsifikuju informacije za navođenje, kao što je navođenje da je proizvod „otvorenog koda“, a on to nije, biće uklonjeni.

### Kriterijumi za rangiranje: poželjne karakteristike {#criteria-for-ranking-the-nice-to-haves}

Vaša decentralizovana aplikacija možda neće biti dobro rangirana na ethereum.org kao neke druge zbog sledećih kriterijuma.

**Decentralizovane aplikacije**

- **Može im se pristupiti putem većine navedenih novčanika** – decentralizovane aplikacije treba da rade na većini novčanika koji su navedeni na ethereum.org.
- **Korisnici mogu da ih isprobaju sami – **pojedinačni korisnik ima mogućnost da koristi vašu decentralizovanu aplikaciju i da zapravo nešto postigne.
- **Uvođenje korisnika** – proizvod bi trebalo da pruža jednostavno iskustvo za početnike kako bi im pomogao i edukovao ih. Ili pak da sadrži dokaz o sadržaju sa uputstvima, kao što su članci ili video-snimci.
- **Samoupravljački** – korisnici kontrolišu svoja sredstva. Ukoliko proizvod nestane, korisnici i dalje imaju pristup i mogu da upravljaju svojim sredstvima.
- **Globalno dostupan** – proizvod ne sme imati geografska ograničenja ili zahteve za potvrdu identiteta (KYC) koji isključuju određene osobe iz pristupa vašoj usluzi.
- **Otvoreni kod** – vaš kod treba da bude dostupan i trebalo bi prihvatati zahteve za izmene od šire zajednice.
- **Zajednica** – imate posvećenu zajednicu, možda, na primer, Discord, gde korisnici mogu da interaguju sa vašim timom kako bi dobili pomoć ili predložili nove funkcije.

## Kriterijumi u praksi {#criteria-in-practice}

Što više kriterijuma ispunite, veća je verovatnoća da će se vaš proizvod naći na ethereum.org.

Proizvod koji je naveden i koji ispunjava samo obavezne stavke može biti uklonjen ako se predloži novi proizvod koji ispunjava obavezne stavke i nekoliko poželjnih stavki.

Ostale stvari koje će uticati na ovu odluku:

- Da li će dodavanje, umesto zamene, narušiti korisničko iskustvo na stranici?
  - naš sajt je na prvom mestu obrazovni i njegova glavna svrha je da objasni Ethereum i njegove bitne koncepte. Dodavanjem previše opcija za korisnike, stranice mogu postati manje pregledne i time manje korisne.
- Da li ova stranica sada zbunjuje korisnika zbog previše opcija?
  - kao kada provedete sate pregledajući Netflix jer ne možete da odlučite šta da gledate. Zbuniti nove korisnike prevelikim izborom predstavlja rizik.

Ovo je odluka o na polju dizajna za koju je odgovoran ethereum.org.

Ali budite uvereni, **biće dostupni linkovi ka drugim sajtovima koji rangiraju više decentralizovanih aplikacija**

### Sortiranje proizvoda {#product-ordering}

Ako proizvodi nisu posebno poređani na neki drugi način, na primer, abecedno, prikazivaće se od najnovije do najstarije dodate stavke na stranici. Drugim rečima, noviji proizvodi se dodaju na dno liste.

### Uslovi korišćenja {#terms-of-use}

Pogledajte i naše [uslove korišćenja](/terms-of-use/). Informacije na ethereum.org pružaju se isključivo u svrhu opšteg informisanja.

## Održavanje {#maintenance}

S obzirom na fluidnu prirodu Ethereum-a, timovi i proizvodi dolaze i odlaze, a inovacije se dešavaju svakodnevno, pa ćemo sprovoditi redovne provere našeg sadržaja kako bismo:

- osigurali da sve navedene decentralizovane aplikacije i dalje ispunjavaju kriterijume
- proverili da li postoje proizvodi koji su predloženi i koji ispunjavaju više naših kriterijuma od onih koji su trenutno navedeni

Možete pomoći u tome tako što ćete proveriti i obavestiti nas. [Kreirajte upit](https://github.com/ethereum/ethereum-org-website/issues/new?assignees=&labels=Type%3A+Feature&template=feature_request.yaml&title=) ili pošaljite e-poštu na adresu [website@ethereum.org](mailto:website@ethereum.org)

_Takođe, istražujemo opcije za glasanje tako da zajednica može da izrazi svoje preferencije i istakne najbolje proizvode koje možemo preporučiti._

---

## Dodajte proizvod {#add-your-product}

Ukoliko želite da dodate decentralizovanu aplikaciju na ethereum.org i ona ispunjava kriterijume, kreirajte upit na GitHub-u.

<ButtonLink href="https://github.com/ethereum/ethereum-org-website/issues/new?assignees=&labels=feature+%3Asparkles%3A%2Ccontent+%3Afountain_pen%3A&template=suggest_dapp.yaml">
  Kreirajte upit
</ButtonLink>
