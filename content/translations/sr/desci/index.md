---
title: Decentralizovana nauka (DeSci)
description: Pregled decentralizovanih nauka na Ethereumu
lang: sr
template: use-cases
emoji: ":microscope:"
sidebarDepth: 2
image: /images/future_transparent.png
alt: ""
summaryPoint1: Globalna, otvorena alternativa trenutnom naučnom sistemu.
summaryPoint2: Tehnologija koja omogućava naučnicima da dobiju sredstva, eksperimentišu, dele podatke i uvide i još mnogo toga.
summaryPoint3: Gradi se na pokretu za otvorenu nauku.
---

## Šta je decentralizovana nauka (DeSci)? {#what-is-desci}

Decentralizovana nauka (DeSci) je pokret koji nastoji da izgradi javnu infrastrukturu za finasiranje, stvaranje, pregledanje, akreditaciju, skladištenje i širenje naučnog znanja na pravičan i jednak način koristeći [Web3](/glossary/#web3) tehnologiju.

DeSci ima za cilj da stvori ekosistem u kojem su naučnici podstaknuti da otvoreno dele svoja istraživanja i dobijaju priznanje za svoj rad, istovremeno omogućujući svima da lako pristupe i doprinose istraživanjima. DeSci se oslanja na ideju da naučno znanje treba da bude dostupno svima i da proces naučnog istraživanja treba da bude transparentan. DeSci stvara model naučnog istraživanja koji je više decentralizovan i distribuiran, čime se čini otpornijim na cenzuru i kontrolu centralnih autoriteta. DeSci se nada da će stvoriti okruženje u kojem nove i nekonvencionalne ideje mogu procvetati decentralizacijom pristupa finansiranju, naučnim alatima i komunikacionim kanalima.

Decentralizovana nauka omogućava raznovrsnije izvore finansiranja (od [DAO-a](/glossary/#dao), [kvadratnih donacija](https://papers.ssrn.com/sol3/papers.cfm?abstract_id=2003531) do masovnog finansiranja i još mnogo toga), lakši pristup podacima i metodama, kao i pružanje podsticaja za reproduktivnost.

### Huan Benet — DeSci pokret

<YouTube id="5ORvbCIW39o" />

## Kako DeSci unapređuje nauku {#desci-improves-science}

Nepotpuna lista ključnih problema u nauci i kako decentralizovana nauka može pomoći da se reše ovi problemi

| **Decentralizovana nauka**                                                                                                                          | **Tradicionalna nauka**                                                                                                                   |
| --------------------------------------------------------------------------------------------------------------------------------------------------- | ----------------------------------------------------------------------------------------------------------------------------------------- |
| Raspodelu sredstava **određuje javnost** koristeći mehanizme kao što su kvadratno doniranje ili DAO-i.                                              | Mala, zatvorena, **centralizovana grupa** kontroliše raspodelu sredstava.                                                                 |
| Sarađujete sa kolegama **iz celog sveta** u dinamičnim timovima.                                                                                    | Organizacije za finansiranje i matične institucije **ograničavaju** saradnju.                                                             |
| Odluke o finansiranju se donose na mreži i **transparentno**. Istražuju se novi mehanizmi finansiranja.                                             | Odluke o finansiranju se donose tokom dužeg perioda i sa **ograničenom transparentnošću**. Postoji veoma malo mehanizama za finansiranje. |
| Deljenje laboratorijskih usluga postaje lakše i transparentnije korišćenjem [Web3](/glossary/#web3) tehnologije.                                    | Deljenje laboratorijskih resursa često je **sporo i prikriveno**.                                                                         |
| Mogu se razviti **novi modeli za objavljivanje** koji koriste osnovne elemente Web3 tehnologije za poverenje, transparentnost i jedinstven pristup. | Objavljujete putem uspostavljenih puteva koji se često prepoznaju kao **neučinkoviti, pristrasni i iskorišćavajući**.                     |
| Možete **zaraditi tokene i reputaciju za pregledanje** radova kolega.                                                                               | Vaše **recenzije radova kolega su besplatne** i doprinose samo profitnim izdavačima.                                                      |
| **Vi posedujete intelektualnu svojinu (IP)** koju pravite i raspodeljujete prema transparentnim uslovima.                                           | **Vaša matična organizacija poseduje intelektualnu svojinu** koju vi stvarate. Pristup intelektualnoj svojini nije transparentan.         |
| **Delite sva istraživanja**, uključujući i podatke neuspešnih pokušaja, postavljanjem svih koraka na lanac blokova.                                 | **Pristrasnost u objavljivanjima** znači da istraživači češće dele eksperimente koji su imali uspešne rezultate.                          |

## Ethereum i DeSci {#ethereum-and-desci}

Decentralizovani naučni sistem zahteva snažnu bezbednost, minimalne monetarne i transakcione troškove i bogat ekosistem za razvoj aplikacija. Ethereum pruža sve što je potrebno za izgradnju decentralizovane naučne tehnologije.

## Primeri primene decentralizovane nauke {#use-cases}

DeSci predstavlja izgradnju skupa naučnog alata kako bi objedinio tradicionalnu akademsku zajednicu u digitalni svet. Ispod su primeri nekoliko primena koje Web3 može ponuditi naučnoj zajednici.

### Objavljivanje {#publishing}

Objavljivanje naučnih radova je često problematično jer njime upravljaju izdavačke kuće koje se oslanjaju na besplatni rad naučnika, recenzenata i urednika kako bi generisali radove, ali potom naplaćuju enormne naknade za objavljivanje. Javnost, koja je obično indirektno platila za rad i troškove objavljivanja putem poreza, često ne može pristupiti istom radu bez ponovnog plaćanja izdavaču. Ukupne naknade za objavljivanje pojedinačnih naučnih radova često dosežu petocifrene iznose (u američkim dolarima), čime se podriva ceo koncept naučnog znanja kao [javne dobrobiti](/glossary/#public-goods) dok istovremeno generiše ogromne profite za malu grupu izdavača.

Besplatne platforme sa otvorenim pristupom postoje u obliku serverskih sistema za predstavljanje naučnih radova, [kao što je ArXiv](https://arxiv.org/). Međutim, ove platforme nemaju kontrolu kvaliteta, [anti-Sybil mehanizme](/glossary/#anti-sybil) i uglavnom ne prate metrike na nivou članka, što znači da se obično koriste samo za promociju rada pre nego što se podnese tradicionalnom izdavaču. SciHub takođe omogućava besplatan pristup objavljenim radovima, ali nelegalno, i to tek nakon što su izdavači već naplatili svoj honorar i ograničili rad strogom autorskom zaštitom. To ostavlja kritičnu prazninu za pristupačne naučne radove i podatke sa ugrađenim mehanizmom za legitimnost i modelom podsticaja. Alat za građenje takvog sistema postoji u Web3-ju.

### Reproducibilnost i replikabilnost {#reproducibility-and-replicability}

Reproducibilnost i replikabilnost su osnove za kvalitetno naučno otkriće.

- Reproducibilni rezultati mogu biti postignuti više puta zaredom od strane jednog tima koristeći istu metodologiju.
- Replikabilni rezultati mogu biti postignuti od strane druge grupe koristeći isti postavke eksperimenta.

Novi alati iz Web3 sveta mogu da osiguraju da su reproducibilnost i replikabilnost osnova otkrića. Možemo ukomponovati kvalitetnu nauku u tehnološku strukturu akademske zajednice. Web3 nudi mogućnost da se kreiraju [potvrde](/glossary/#attestation) za svaku komponentu analize: sirove podatke, računare i rezultate primene. Lepota sistema konsenzusa je u tome što kada se uspostavi pouzdana mreža za održavanje ovih komponenata, svaki učesnik u mreži može biti odgovoran za reprodukovanje računanja i validaciju svakog rezultata.

### Finansiranje {#funding}

Trenutni standardni model finansiranja nauke podrazumeva da pojedinci ili grupe naučnika podnose pisane prijave agencijama za finansiranje. Mali panel pouzdanih pojedinaca ocenjuje prijave, a potom intervjuše kandidate pre nego što dodeli sredstva malom broju aplikanata. Osim što stvara usko grlo koje dovodi do ponekad **višegodišnjeg, čekanja** između podnošenja zahteva za stipendiju i dobijanja iste, ovaj model je poznat po **visokoj ranjivosti na pristrasnosti, lične interese i politiku** ocenjivačkog panela.

Studije su pokazale da su ocenjivački paneli za dodelu grantova loši u izboru visokokvalitetnih predloga, s obzirom na to da isti predlozi dati različitim panelima na ocenjivanje imaju znatno različite ishode. Kako je finansiranje postalo sve ređe, postalo je skoncentrisanije u manji krug iskusnijih istraživača sa intelektualno konzervativnijim projektima. Ovaj efekat je stvorio hiper-kompetitivnu finansijsku sredinu, učvršćujući perverzne podsticaje i gušeći inovacije.

Web3 ima potencijal da poremeti ovaj nefunkcionalni model finansiranja eksperimentišući sa različitim modelima podsticaja koji su razvijeni od strane DAO-a i šire, u okviru Web3 tehnologije. [Retroaktivno finansiranje javnih dobara](https://medium.com/ethereum-optimism/retroactive-public-goods-funding-33c9b7d00f0c), [kvadratno finansiranje](https://papers.ssrn.com/sol3/papers.cfm?abstract_id=2003531), [DAO upravljanje](https://www.antler.co/blog/daos-and-web3-governance-the-promise-implications-and-challenges-ahead) i [tokenizovane strukture podsticaja](https://cdixon.org/2017/05/27/crypto-tokens-a-breakthrough-in-open-network-design) neki su od Web3 alata koji bi mogli da donesu revoluciju u finansiranje nauke.

### Vlasništvo intelektualne svojine i razvoj {#ip-ownership}

Intelektualna svojina (IP) predstavlja veliki problem u tradicionalnoj nauci: od toga što je zaglavljena na univerzitetima ili se ne koristi u biotehnologiji, do velikih teškoća u određivanju njene vrednosti. Međutim, određivanje vlasništva nad digitalnom imovinom (kao što su naučni podaci ili članci) je nešto što Web3 radi veoma dobro koristeći [nezamenjive tokene (NFT-ove)](/glossary/#nft).

Na isti način na koji NFT-jevi mogu omogućiti prenos prihoda za buduće transakcije nazad originalnom tvorcu, isto tako i vi možete uspostaviti transparentne lance za pripisivanje vrednosti kako biste nagrađivali istraživače, upravne organe (kao što su DAO-ovi) ili čak subjekte čiji se podaci prikupljaju.

[NFT-ovi sa intelektualnom svojinom](https://medium.com/molecule-blog/ip-nfts-for-researchers-a-new-biomedical-funding-paradigm-91312d8d92e6) takođe mogu da funkcionišu kao ključ za decentralizovani repozitorijum podataka o istraživačkim eksperimentima koji se sprovode i da doprinesu NFT-u i finansiranju [decentralizovanih finansija](/glossary/#defi) (od razlaganja do fondova za davanje pozajmica i procene vrednosti). Takođe omogućava da entiteti koji su na lancu kao što su DAO-ovi poput [VitaDAO](https://www.vitadao.com/) direktno sprovode istraživanja na lancu. Dolazak neotuđivih [„soulbound“ tokena](https://vitalik.eth.limo/general/2022/01/26/soulbound.html) takođe može odigrati važnu ulogu u DeSci omogućavajući pojedincima da dokažu iskustvo i akademske kvalifikacije povezane sa Ethereum adresom.

### Skladišta podataka, pristup i arhitektura {#data-storage}

Naučni podaci mogu postati znatno dostupniji korišćenjem Web3 obrazaca, a distribuirano skladištenje omogućava da istraživanje preživi kataklizmične događaje.

Startna pozicija mora biti sistem kom može da pristupi svaki decentralizovani identitet koji ima ispravne akreditive koji se mogu potvrditi. To omogućava da osetljivi podaci budu sigurno replicirani od strane pouzdanih strana, omogućavajući redudantnost i otpornost na cenzuru, reprodukciju rezultata, pa čak i sposobnost da više strana sarađuje i dodaje nove podatke u skup podataka. Metode poverljivog računarstva poput [compute-to-data](https://7wdata.be/predictive-analytics/compute-to-data-using-blockchain-to-decentralize-data-science-and-ai-with-the-ocean-protocol) pružaju alternativne mehanizme pristupa sirovim podacima, stvarajući pouzdane istraživačke okoline za najosetljivije podatke. Pouzdane istraživačke okoline su [spomenute od strane NHS (Nacionalne zdravstvene službe u Ujedinjenom Kraljevstvu)](https://medium.com/weavechain/whats-in-store-for-the-future-of-healthcare-data-b6398745fbbb) kao rešenje za budućnost u vezi sa zaštitom podataka i saradnjom, stvarajući ekosistem u kojem istraživači mogu bezbedno raditi sa podacima na licu mesta koristeći standardizovana okruženja za deljenje koda i praksi.

Fleksibilna Web3 rešenja za podatke podržavaju navedene scenarije i pružaju osnovu za istinski Otvorenu Nauku, gde istraživači mogu stvarati javna dobra bez potrebe za dozvolama za pristup ili naknadama. Web3 rešenja za javne podatke poput IPFS-a, Arweave-a i Filecoina optimizovana su za decentralizaciju. Na primer, dClimate omogućava univerzalni pristup podacima o klimi i vremenu, uključujući podatke sa meteoroloških stanica i prediktivnih modela klime.

## Uključi se {#get-involved}

Istražite projekte i pridružite se DeSci zajednici.

- [DeSci.Global: globalni događaji i kalendar okupljanja](https://desci.global)
- [Lanac blokova za Nauku Telegram](https://t.me/BlockchainForScience)
- [Molecule: Finansirajte i dobijte finansiranje za istraživačke projekte](https://www.molecule.xyz/)
- [VitaDAO: dobijte sredstva finansiranje putem ugovora o sponzorisanju istraživanja za istraživanje dugovečnosti](https://www.vitadao.com/)
- [ResearchHub: objavite naučne rezultate i učestvujte u diskusiji sa kolegama](https://www.researchhub.com/)
- [LabDAO: Istraživanja proteina u virtuelnom okruženju](https://alphafodl.vercel.app/)
- [dClimate API omogućava upite za klimatske podatke koji su prikupljeni od strane decentralizovane zajednice](https://api.dclimate.net/)
- [DeSci fondacija: DeSci alat za izgradnju sistema za objavljivanje](https://descifoundation.org/)
- [DeSci.World: jedno mesto za korisnike da vide i učestvuju u decentralizovanoj nauci](https://desci.world)
- [OceanDAO: finansiranje kojim upravlja DAO za nauku povezanu sa podacima](https://oceanprotocol.com/)
- [Opscientia: otvoreni decentralizovani tokovi rada u nauci](https://opsci.io/research/)
- [Bio.xyz: finansirajte svoj biotehnološki DAO ili desci projekat](https://www.bio.xyz/)
- [Fleming Protokol: otvorena ekonomija podataka za saradnju u oblasti biomedicine](http://flemingprotocol.io/)
- [Active Inference Institute](https://www.activeinference.org/)
- [IdeaMarkets: omogućavanje decentralizovane naučne verodostojnosti](https://ideamarket.io/)
- [DeSci Labs](https://www.desci.com/)
- [ValleyDAO: otvorena, svetska zajednica koja nudi stipendije i podršku pri prevođenju za istraživanje u oblasti sintetičke biologije](https://www.valleydao.bio)
- [Cerebrum DAO: iznalaženje i negovanje rešenja za poboljšanje zdravlje mozga i sprečavanje propadanja živaca](https://www.cerebrumdao.com/)
- [CryoDAO: finansiranje lansiranja novih istraživanja iz polja kriočuvanja](https://www.cryodao.org)

Dobrodošli su predlozi novih projekata za listu — molim vas, pogledajte našu [politiku listinga](/contributing/adding-desci-projects/) da biste počeli!

## Dodatna literatura {#further-reading}

- [DeSci Wiki od strane Džoselin Perl i Ultrarare-a](https://docs.google.com/document/d/1aQC6zn-eXflSmpts0XGE7CawbUEHwnL6o-OFXO52PTc/edit#)
- [Vodič za decentralizovanu biotehnologiju od strane Džoselin Prl za a16z future program](https://future.a16z.com/a-guide-to-decentralized-biotech/)
- [Argumenti za DeSci](https://gitcoin.co/blog/desci-the-case-for-decentralised-science/)
- [Vodič kroz DeSci](https://future.com/what-is-decentralized-science-aka-desci/)
- [Resursi za decentralizovanu nauku](https://www.vincentweisser.com/decentralized-science)
- [Molecule-ova Biophrama IP-NFT-jevi — Tehnički opis](https://www.molecule.xyz/blog/molecules-biopharma-ip-nfts-a-technical-description)
- [Izgradnja sistema nauke bez potrebe za poverenjem, autor Džon Star](https://medium.com/@jringo/building-systems-of-trustless-science-1cd2d072f673)
- [Pol Kohlas — DeSci: Budućnost decentralizovane nauke (podkast)](https://anchor.fm/andrew-steinwold/episodes/Paul-Kohlhaas---DeSci-The-Future-of-Decentralized-Science---Zima-Red-ep-117-e1h683a)
- [Aktivna ontologija zaključivanja za decentralizovanu nauku: od situacionog tumačenja do epistemiološke zajednice](https://zenodo.org/record/6320575)
- [DeSci: Budućnost istraživanja, autor Samjuel Akinošo](https://lucidsamuel.medium.com/desci-the-future-of-research-b76cfc88c8ec)
- [Finansiranje nauke (Epilog: decentralizovanu nauka i novi primitivni kripto-algoritmi), od strane Nađe](https://nadia.xyz/science-funding)
- [Decentralizacija menja iz korena razvoj lekova](https://medium.com/id-theory/decentralisation-is-disrupting-drug-development-28b5ba5d447f)

### Videos {#videos}

- [Šta je decentralizovana nauka?](https://www.youtube.com/watch?v=-DeMklVWNdA)
- [Razgovor između Vitalika Buterina i naučnice Obri de Grej o raskrsnici istraživanja dugovečnosti i kripto sveta](https://www.youtube.com/watch?v=x9TSJK1widA)
- [Naučno objavljivanje je pokvareno. Može li Web3 da ga popravi?](https://www.youtube.com/watch?v=WkvzYgCvWj8)
- [Huan Benet — DeSci, nezavisne laboratorije,& nauka o podacima velike skale](https://www.youtube.com/watch?v=zkXM9H90g_E)
- [Sebastijan Brunmejer — Kako DeSci može da transformiše biomedincska istraživanja & preduzetnički kapital](https://www.youtube.com/watch?v=qB4Tc3FcVbM)
