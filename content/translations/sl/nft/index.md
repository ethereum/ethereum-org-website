---
title: Nezamenljivi žetoni (NFT)
description: Pregled NFT-jev na Ethereumu
lang: sl
template: use-cases
emoji: ":frame_with_picture:"
sidebarDepth: 2
image: /images/infrastructure_transparent.png
alt: Logotip Eth prikazan prek holograma.
summaryPoint1: Način predstavitve česarkoli edinstvenega kot sredstva, ki temelji na Ethereumu.
summaryPoint2: NFT-ji dajejo ustvarjalcem vsebin več moči, kot so jo imeli kadarkoli prej.
summaryPoint3: Podprto s pametnimi pogodbami na Ethereumovi verigi blokov.
---

## Kaj je NFT? {#what-are-nfts}

NFT-ji so žetoni, ki so individualno unikatni. Vsak NFT ima drugačne lastnosti (nezamenljive) in je dokazljivo redek. To je drugače od žetonov, kot so ERC-20, kjer je vsak žeton v setu identičen in ima enake lastnosti (je zamenljiv). Vseeno vam je, kateri specifični bankovec imate v denarnici, zato ker so vsi identični in imajo enako vrednost. Vendar, vam _je_ pomembno, kateri specifični NFT imate, saj imajo vsi svoje individualne lastnosti, s katerimi jih lahko ločite od drugih (so nezamenljivi).

Unikatnost vsakega NFT-ja omogoča spremembo stvari, kot so umetnost, zbirateljski predmeti ali celo nepremičnine, v žetone, kjer specifičen NFT predstavlja nek unikaten resničen ali digitalen izdelek. Lastništvo sredstva ščiti Ethereumova veriga blokov – nihče ne more spreminjati zapisa o lastništvu ali s kopiranjem in lepljenjem ustvariti novega nezamenljivega žetona.

<YouTube id="Xdkkux6OxfM" />

## Internet sredstev {#internet-of-assets}

NFT-ji in Ethereum rešujejo nekatere težave, ki danes obstajajo na spletu. Medtem ko vse postaja bolj digitalno, se pojavlja potreba za repliciranje značilnosti fizičnih predmetov, kot so omejenost količine, edinstvenost in dokaz o lastništvu, brez potrebe po centralni avtoriteti. Z NFT-ji ste lahko na primer lastnik glasbene datoteke mp3, ki ni specifična aplikaciji ponudnika glasbe, ali pa si lastite uporabniško ime na socialnem omrežju, ki ga lahko prodate ali zamenjate, vendar vam ga ponudnik spletne platforme sam ne more odvzeti.

Poglejte si, kako je videti primerjava interneta NFT-jev z internetom, ki ga večinoma uporabljamo danes ...

### Primerjava {#nft-comparison}

| Internet NFT-jev                                                                                                                         | Današnji internet                                                                                                                                       |
| ---------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------- |
| Ste lastnik svojih sredstev! Samo vi jih lahko prodate ali jih zamenjate.                                                                | Sredstva najamete od neke organizacije.                                                                                                                 |
| NFT-ji so digitalno edinstveni, nobena dva NFT-ja nista enaka.                                                                           | Kopija entitete po navadi ni razločljiva od originala.                                                                                                  |
| Lastništvo NFT-ja je shranjeno na blokovni verigi, kjer ga lahko kdorkoli preveri.                                                       | Lastniški zapisi digitalnih predmetov so shranjeni v strežnikih, ki jih upravljajo institucije – morate jim zaupati.                                    |
| NFT-ji so pametne pogodbe na Ethereumu. To pomeni, da jih je enostavno uporabiti v drugih pametnih pogodbah in aplikacijah na Ethereumu! | Podjetja z digitalnimi izdelki po navadi zahtevajo, da uporabljate njihovo zagrajeno infrastrukturo.                                                    |
| Ustvarjalci vsebin lahko prodajo svoja dela kjerkoli in tako dostopajo do globalnega trga.                                               | Ustvarjalci se zanašajo na infrastrukturo platform, ki jih uporabljajo. Te so pogosto podvržene pogojem uporabe in se poslužujejo geografskih omejitev. |
| Izdelovalci NFT-jev lahko ohranijo lastniške pravice svojega dela in vprogramirajo licenčnine neposredno v pogodbe NFT.                  | Platforme, kot so storitve za predvajanje glasbe, obdržijo večino dobička od prodaje.                                                                   |

## Kako NFT-ji delujejo? {#how-nfts-work}

Kot vsak žeton, izdan na Ethereumu, so NFT-ji izdani s pametno pogodbo. Pametna pogodba je skladna z enim od različnih standardov NFT (običajno ERC-721 ali ERC-1155), ki določajo funkcije pogodbe. Pogodba lahko naredi NFT-je in jih dodeli specifičnemu lastniku. Lastništvo je definirano v pogodbi s povezavo določenega NFT-ja z določenim naslovom. NFT ima identifikator in po navadi tudi metapodatke, ki naredijo ta specifični žeton unikaten.

Ko nekdo izdela NFT, v resnici izvaja funkcijo pametne pogodbe, ki dodeli specifičen NFT njihovemu naslovu. Te informacije so shranjene v podatkovni shrambi pametne pogodbe, ki pa je del blokovne verige. Izdelovalec pametne pogodbe lahko v pogodbo zapiše dodatno logiko, kot je recimo omejitev ponudbe žetona ali definiranje licenčnine, ki bo plačana ustvarjalcu vsakič, ko bo žeton prenesen.

## Za kaj se uporabljajo NFT-ji? {#nft-use-cases}

NFT-ji so uporabni za veliko stvari, kot so:

- dokaz, da ste se udeležili dogodka,
- certifikat po dokončanem tečaju,
- predmeti, ki jih je mogoče imeti v lasti, za igre,
- digitalna umetnost,
- žetoni za fizične predmete,
- dokazovanje vaše spletne identitete,
- omejevanje dostopa do vsebine,
- upravljanje vstopnic,
- decentralizirana imena domen,
- zavarovanje v DeFi.

Morda ste umetnik, ki želi svoje delo deliti ob pomoči NFT-jev, brez izgube nadzora nad njimi in žrtvovanja svojih zaslužkov posrednikom. Izdelate lahko novo pametno pogodbo ter določite število NFT-jev in njihove lastnosti ter jih povežete z določenim umetniškim delom. Kot umetnik lahko pametno pogodbo sprogramirate tako, da na primer ob vsakem prenosu NFT-ja prejmete licenčnino v višini 5 % prodajne cene. Prav tako lahko vedno dokažete, da ste vi ustvarili NFT-je, ker ste lastnik denarnice, ki je na blokovni verigi objavila pogodbo. Vaši kupci lahko enostavno preverijo, če so lastnik avtentičnega NFT-ja iz vaše zbirke, saj je naslov njihove denarnice povezan z žetonom v vaši pametni pogodbi. Kupci lahko NFT uporabljajo po celem ekosistemu Ethereum, brez dvoma o avtentičnosti.

Predstavljajte si na primer vstopnico za športni dogodek. Kot lahko organizator dogodka izbere, koliko vstopnic bo prodal, se lahko ustvarjalec NFT-ja odloči, koliko replik bo obstajalo. Včasih so to natančne replike, kot je 5000 splošnih vstopnic. Včasih je ustvarjenih nekaj zelo podobnih, vendar je vsaka malo drugačna, kot so vstopnice z dodeljenim sedežem. Te se lahko kupi in proda neposredno, brez plačil posrednikom, kupec pa je lahko vedno gotov, da so vstopnice avtentične, saj lahko preveri naslov pametne pogodbe.

Na ethereum.org se NFT-ji uporabljajo kot dokaz, da so ljudje sodelovali pri razvoju v naših repozitorijih GitHub ali pa so se udeležili klicev. Imamo celo svojo internetno domeno NFT. Če prispevate k ethereum.org, lahko pridobite NFT PAOP. Za nekatera kriptosrečanja so bile kot vstopnice uporabljeni protkoli POAP. [Več o prispevanju](/contributing/#poap).

![ethereum.org POAP](./poap.png)

To spletišče ima tudi alternativno ime domene, ki ga poganjajo NFT-ji, **ethereum.eth**. Naš naslov `.org` upravlja upravljavec sistema za imena domen (DNS), medtem ko je domena ethereum`.eth` registrirana prek Ethereumove imenske storitve (ENS). Je v naši lasti in jo upravljamo sami. [Oglejte si naš zapis ENS](https://app.ens.domains/name/ethereum.eth)

[Več o storitvi ENS](https://app.ens.domains)

<Divider />

### Varnost NFT-jev {#nft-security}

Ethereumovo varnost zagotavlja mehanizem dokaza o deležu. Sistem je zasnovan tako, da odvrača ekonomsko zlonamerna dejanja, zato je Ethereum odporen na posege. Vse to omogoča obstoj in uporabo NFT-jev. Ko blok z vašo transakcijo z NFT-ji postane zaključen, bi napadalca stalo več milijonov ETH, da bi ga spremenil. Kdorkoli, ki uporablja Ethereumovo programsko opremo, bi lahko takoj zaznal nepoštene posege v NFT, krivec pa bi bil ekonomsko kaznovan in izločen iz omrežja.

Varnostne težave, povezane z NFT-ji, so najpogosteje posledica prevar z lažnim predstavljanjem, ranljivosti v pametnih pogodbah ali uporabniških napak (na primer nenamerno izpostavljanje zasebnih ključev), zato je ustrezna zaščita denarnic za lastnike NFT-jev izjemno pomembna.

<ButtonLink href="/security/">
  Več o varnosti
</ButtonLink>

## Dodatno branje {#further-reading}

- [Navodila za NFT-je za začetnike](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, januar 2020_
- [Sledilnik EtherscanNFT](https://etherscan.io/nft-top-contracts)
- [Standard za žetone ERC-721](/developers/docs/standards/tokens/erc-721/)
- [Standard za žetone ERC-1155](/developers/docs/standards/tokens/erc-1155/)

<Divider />

<QuizWidget quizKey="nfts" />