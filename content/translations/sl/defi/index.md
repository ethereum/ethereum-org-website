---
title: Decentralizirane finance (DeFi)
description: Pregled DeFi na Ethereumu
lang: sl
template: use-cases
emoji: ":money_with_wings:"
image: /images/use-cases/defi.png
alt: Logotip Ethereum narejen iz lego kock.
sidebarDepth: 2
summaryPoint1: Globalna, odprta alternativa trenutnemu finančnemu sistemu.
summaryPoint2: Produkti, ki vam omogočajo izposojo, naložbe, trgovanje in drugo.
summaryPoint3: Na podlagi odprtokodne tehnologije, s katero lahko programira kdorkoli.
---

DeFi je odprt in globalen finančni sistem razvit za dobo interneta – alternativa sistemu, ki je netransparenten, strogo nadzorovan in postavljen na desetletja stari tehnologiji in procesih. Omogoča vam nadzor in vpogled nad vašim denarjem. Omogoča vam izpostavljenost globalnim trgom in alternativo vaši lokalni valuti ali bančnim možnostim. DeFi produkti so finančne storitve odprte komurkoli z internetno povezavo in so v veliki meri v lasti in upravljanju njihovih uporabnikov. Do zdaj se je desetine milijard dolarjev vredna količina kriptovalut stekla skozi DeFi aplikacije in ta številka je vsak dan večja.

## Kaj je DeFi? {#what-is-defi}

DeFi je skupni izraz za finančne produkte in storitve, ki so dostopne vsem, ki lahko uporabljajo Ethereum – komurkoli z internetno povezavo. Z DeFi so trgi vedno odprti in brez centralnih oblasti, ki lahko onemogočijo plačila ali vam zavrnejo dostop do česarkoli. Storitve, ki so bile včasih počasne in so bile podvržene možnosti človeške napake, so samodejne in varnejše, zdaj ko so izvedene s strani programske kode, ki jo lahko kdorkoli pregleda in zavaruje.

Obstaja cvetoče kripto gospodarstvo, kjer lahko posojate, si izposojate, kupite/prodate, služite obresti in še več. Argentinci z kripto znanjem so uporabili DeFi, da so se izognili visoki inflaciji. Podjetja so začela zaposlenim "pretekati" plače v realnem času. Posamezniki so najeli in odplačali posojila v višini več milijonov dolarjev, brez da bi se morali kakorkoli identificirati.

<YouTube id="H-O3r2YMWJ4" />

## DeFi v primerjavi s tradicionalnimi financami {#defi-vs-tradfi}

Eden od najboljših načinov za prepoznanje potenciala DeFi je razumevanje problemov, ki jih poznamo danes.

- Nekateri ljudje ne dobijo dostopa, da bi si lahko odprli bančni račun ali uporabljali finančne storitve.
- Pomanjkanje dostopa do finančnih storitev lahko ljudem prepreči možnost zaposlitve.
- Finančne storitve ti lahko onemogočijo prejetje plačila.
- Skrita cena finančnih storitev so vaši osebni podatki.
- Vlade in centralizirane institucije lahko po želji zaprejo trge.
- Trgovalne ure so pogosto omejene na delovni čas posameznih časovnih območij.
- Prenos denarja lahko zaradi internih človeških procesov traja dneve.
- Pri finančnih storitvah obstajajo premije, saj posredniške institucije potrebujejo svoj delež.

### Primerjava {#defi-comparison}

| DeFi                                                                                                       | Tradicionalne finance                                                                                                                                               |
| ---------------------------------------------------------------------------------------------------------- | ------------------------------------------------------------------------------------------------------------------------------------------------------------------- |
| Sami hranite svoj denar.                                                                                   | Podjetja hranijo vaš denar.                                                                                                                                         |
| Sami kontrolirate kam gre vaš denar in kako je porabljen.                                                  | Zaupate morate podjetjem, da ne upravljajo slabo z vašim denarjem, na primer, da ga ne posojajo rizičnim posojilojemalcem.                                          |
| Prenos sredstev se zgodi v minutah.                                                                        | Plačila lahko zaradi ročnih procesov trajajo dneve.                                                                                                                 |
| Aktivnost transakcij je pseudonimna.                                                                       | Finančna aktivnost je tesno povezana z vašo identiteto.                                                                                                             |
| DeFi je odprt za vse.                                                                                      | Za uporabo finančnih storitev morate podati vlogo.                                                                                                                  |
| Trgi so vedno odprti.                                                                                      | Trgi se zaprejo, saj zaposleni potrebujejo počitek.                                                                                                                 |
| Zgrajeno je na transparentnosti – kdorkoli lahko pogleda podatke o produktu in preveri kako sistem deluje. | Finančne institucije so zaprte knjige: ne morete zaprositi, da bi si ogledali njihovo zgodovino posojil, evidenco njihovega upravljanega premoženja in tako naprej. |

<ButtonLink href="/dapps/?category=finance#explore">Raziščite DeFi aplikacije</ButtonLink>

## Začelo se je z Bitcoinom... {#bitcoin}

Bitcoin je bil na mnogo načinov prva DeFi aplikacija. Bitcoin vam omogoča, da si zares lastite in kontrolirate vrednost ter jo pošiljate kamorkoli po svetu. To dosega na način, da omogoča velikemu številu ljudi, ki ne zaupajo drug drugemu, da se strinjajo o knjigi računov brez potrebe po zaupanja vrednemu posredniku. Bitcoin je odprt za vse in nihče nima oblasti, da bi lahko spremenil njegova pravila. Bitcoinova pravila, kot sta njegova omejena zaloga in odprtost, so zapisana v tehnologijo. Nasprotno kot pri tradicionalnih financah kjer države lahko tiskajo denar in s tem razvrednotijo vaše prihranke ter podjetja lahko ustavijo trge.

Ethereum gradi na tem. Kot pri Bitcoinu se pravila ne morejo spremeniti in prav tako je dostop prost za vse. Prav tako pa naredi ta digitalni denar programljiv z uporabo [pametnih pogodb](/glossary#smart-contract), da greste lahko še naprej od shranjevanja in pošiljanja vrednosti.

<YouTube id="qFBYB4W2tqU" />

## Programirljiv denar {#programmable-money}

To zveni čudno... "zakaj bi želel programirati svoj denar"? Kakorkoli, to je več kot le privzeta funkcija žetonov na Ethereumu. Kdorkoli lahko v plačila sprogramira logiko. Tako da lahko dobite kontrolo in varnost Bitcoina, zmešano z storitvami, ki jih ponujajo finančne institucije. To vam omogoča, da s kriptovalutami počnete stvari, ki jih z Bitcoinom ne morete. Kot so na primer posojanje in sposojanje, načrtovanje plačil, investiranje v indeksne sklade in še več.

<InfoBanner shouldSpaceBetween emoji=":eyes:">
  <div>Raziščite naše predloge za DeFi aplikacije, ki jih lahko preizkusite, če ste novi v Ethereumu.</div>
  <ButtonLink href="/dapps/?category=finance#explore">Raziščite DeFi Aplikacije</ButtonLink>
</InfoBanner>

## Kaj lahko počnete z DeFi? {#defi-use-cases}

Obstaja decentralizirana alternativa za večino finančnih storitev. Toda Ethereum prav tako ustvarja priložnosti za ustvarjanje finančnih produktov, ki so povsem novi. Ta seznam nenehno raste.

- [Pošiljajte denar po vsem svetu](#send-money)
- [Ustvarjajte denarne tokove po vsem svetu](#stream-money)
- [Dostopajte do stabilnih valut](#stablecoins)
- [Sposodite si sredstva z zavarovanjem](#lending)
- [Sposodite si sredstva brez zavarovanja](#flash-loans)
- [Začnite s kripto varčevanjem](#saving)
- [Trgujte z žetoni](#swaps)
- [Povečajte svoj portfelj](#investing)
- [Financirajte svoje ideje](#crowdfunding)
- [Kupite zavarovanje](#insurance)
- [Upravljajte svoj portfelj](#aggregators)

<Divider />

### Hitro pošiljajte denar po vsem svetu {#send-money}

Ethereum kot blokovna veriga je zasnovan za pošiljanje transakcij na varen in globalen način. Kot Bitcoin tudi Ethereum naredi pošiljanje denarja po vsem svetu enostavno kot je poslati elektronsko pošto. Le vnesite prejemnikovo [ENS ime](/nft/#nft-domains) (recimo bob.eth) ali naslov njihovega računa iz vaše denarnice in plačilo bodo prejeli neposredno v minutah (običajno). Za pošiljanje ali prejemanje plačil boste potrebovali le [denarnico](/wallets/).

<ButtonLink href="/dapps/?category=finance#explore">Oglejte si plačilne dappe</ButtonLink>

#### Ustvarjajte denarne tokove po vsem svetu... {#stream-money}

Denarne tokove lahko ustvarjate tudi prek Ethereuma. To vam omogoča, da nekomu izplačate plačilo na sekundo, kar jim omogoči dostop do njihovega denarja, kadarkoli ga potrebujejo. Ali si sposodite nekaj na sekundo, kot na primer omarico za shranjevanje ali električni skuter.

V primeru, da ne želite pošiljati ali pretakati [ETH](/eth/), zaradi spreminjanje njegove vrednosti, obstajajo alternativne valute na Ethereumu: stabilni kovanci.

<Divider />

### Dostopajte do stabilnih kovancev {#stablecoins}

Volatilnost kriptovalut za veliko finančnih produktov in splošne potrošnje predstavlja problem. DeFi skupnost je to rešila z stabilnimi kovanci. Njihova vrednost je vezana na neko drugo sredstvo, ponavadi na priljubljeno valuto kot je ameriški dolar.

Kovanca kot sta Dai ali USDC imata vrednost, ki ostaja znotraj nekaj centov vrednosti dolarja. To jih dela popolne za zaslužek ali nakupovanje. Mnogi v Latinski Ameriki so uporabili stabilne kovance kot način za zaščito prihrankov v časih visoke negotovosti valut izdanih s strani njihovih držav.

<ButtonLink href="/stablecoins/">Več o stabilnih kovancih</ButtonLink>

<Divider />

### Izposojanje {#lending}

Izposoja denarja od decentraliziranih ponudnikov je na voljo v dveh glavnih različicah.

- Vrstnik-vrstniku, kar pomeni, da si bo posojilojemalec sredstva sposodil neposredno od določenega posojilodajalca.
- Skupinsko, kjer posojilodajalci priskrbijo sredstva (likvidnost) v bazen iz katerega si posojilojemalci lahko izposojajo.

<ButtonLink href="/dapps/?category=finance#explore">Oglejte si dappe za izposojanje</ButtonLink>

Pri uporabi decentraliziranih posojilodajalcev obstajajo številne prednosti...

#### Izposojanje z ohranjanjem zasebnosti {#borrowing-privacy}

Danes se posojanje in izposoja denarja vrti okoli vključenih posameznikov. Banko morajo vedeti, če boste posojilo lahko odplačali preden vam posodijo denar.

Decentralizirano posojanje deluje brez, da se mora katerakoli stranka identificirati. Namesto tega mora posojilojemalec zagotoviti zavarovanje, ki ga bo posojilodajalec samodejno prejel v primeru, da posojilo ni odplačano. Nekateri posojilodajalci kot zavarovanje sprejemajo celo NFT-je. NFT-ji so lastniška listina za edinstveno sredstvo, kot je na primer umetniška slika. [Več o NFT-jih](/nft/)

To vam omogoča, da si izposodite denar brez preverjanja kreditne sposobnosti ali posredovanja osebnih informacij.

#### Dostop do globalnih sredstev {#access-global-funds}

Kadar uporabljate decentraliziranega posojilodajalca imate dostop do sredstev, ki so položena z vseh koncev sveta in ne le sredstev, ki so v hrambi vaše izbrane banke ali institucije. To naredi posojila bolj dostopna in izboljša obrestne mere.

#### Davčna učinkovitost {#tax-efficiencies}

Izposojanje vam lahko omogoči dostop do sredstev, ki jih potrebujete brez, da bi morali prodati vaš ETH (obdavčljiv dogodek). Namesto tega lahko uporabite ETH kot zavarovanje za posojilo v stabilnih kovancih. To vam sprosti denarni tok, ki ga potrebujete in vam omogoči, da obdržite svoj ETH. Stabilni kovanci so žetoni, ki so precej boljši za situacije v katerih potrebujete denar, saj njihova vrednost ne niha kot ETH. [Več o stabilnih kovancih](#stablecoins)

#### Flash posojila {#flash-loans}

Flash posojila so bolj eksperimentalna oblika decentraliziranih posojil, ki vam omogoča najem posojila brez zavarovanja ali posredovanja kakršnihkoli osebnih podatkov.

Trenutno niso široko dostopna ne-tehničnim uporabnikom, vendar namigujejo na to, kaj bi lahko bilo v prihodnosti mogoče za vse.

Deluje na predpostavki, da je posojila najeto in odplačano znotraj ene transakcije. Če ne more biti odplačano, se transakcija zavrne kot, da se ni zgodilo nič.

Sredstva, ki se običajno uporabljajo so hranjena v likvidnostnem bazenu (veliki bazeni sredstev namenjenih izposoji). Če v določenem trenutku niso uporabljena, to ustvari priložnost, da si ta sredstva nekdo izposodi, z njimi opravi posel in jih v celoti vrne dobesedno istočasno kot si jih je izposodil.

To pomeni, da mora biti v kostumizirano transakcijo vključene veliko logike. Preprost primer bi lahko bil, da nekdo uporabi Flash posojilo za izposojo določene količine sredstev po določeni ceni, da jih lahko na drugi borzi prodajo po višji ceni.

Tako se v eni transakciji zgodi sledeče:

- Izposodite si količino X določenega $asset po ceni 1,00 USD na borzi A
- Prodate X $asset na borzi B za 1,10 USD
- Odplačate posojilo borzi A
- Obdržite dobiček zmanjšan za provizijo za izvedbo transakcije

Če se je ponudba na borzi B nenadoma znižala in uporabnik ni mogel kupiti dovolj, da bi pokril izvorno posojilo, bi bila transakcija preprosto zavrnjena.

Da bi zgoraj opisano transakcijo lahko izvedli v svetu tradicionalnih financ, bi potrebovali ogromno količino denarja. Takšne strategije za ustvarjanje denarja so dostopne le tistim z obstoječim bogastvom. Flash posojila so primer prihodnosti, kjer imeti denar, ni nujno predpogoj za ustvarjanje denarja.

[Več o flash posojilih](https://aave.com/flash-loans/)

<Divider />

### Začnite varčevati z kripto {#saving}

#### Posojanje {#lending}

S posojanjem lahko služite obresti na vaš kripto in opazujete, kako vaša sredstva rastejo v resničnem času. Trenutno so obresti precej višje kot tiste, ki jih boste verjetno dobili pri vaši lokalni banki (če imate dovolj sreče, da imate dostop do njih). Tukaj je primer:

- Posodite vaših 100 Dai, [stabilni kovanec](/stablecoins/), produktu kot je Aave.
- Prejmete 100 Aave Dai (aDai), kar je žeton, ki predstavlja vaš posojen Dai.
- Vašemu aDai bo vrednost naraščala na podlagi obrestne mere in vi lahko opazujete, kako se povečuje stanje v denarnici. Odvisno od letne mere donosa (APR), bo vaše stanje v denarnici že po nekaj dneh ali celo urah prikazovalo nekaj takega 100.1234!
- Kadarkoli lahko dvignete količino navadnega Dai, ki je enaka količini vašega aDai stanja.

<ButtonLink href="/dapps/?category=finance#explore">Oglejte si posojilne dappe</ButtonLink>

#### Loterije brez izgube {#no-loss-lotteries}

Loterije brez izgube, kot je PoolTogether, so zabaven in inovativen način za varčevanje denarja.

- Kupite 100 kart za 100 Dai žetonov.
- Prejmete 100 plDai, ki predstavljajo vaših 100 kart.
- Če je ena od vaših kart izbrana kot zmagovalna, se bo vaše plDai stanje zvišalo za količino v nagradnem bazenu.
- Če ne zmagate, se vaših 100 plDai prestavi v naslednje tedensko žrebanje.
- Kadarkoli lahko dvignete količino navadnega Dai, ki je enaka vašemu plDai stanju.

Nagradni bazen je ustvarjen iz vseh obresti, ki so bile pridobljene s posojanjem pologov za karte, kot je opisano v primeru posojanja zgoraj.

<ButtonLink isSecondary href="https://pooltogether.com">Preizkusite PoolTogether</ButtonLink>

<Divider />

### Borzni žetoni {#swaps}

Na Ethereumu obstaja na tisoče žetonov. Decentralizirane borze (DEXs) vam omogočajo trgovanje z različnimi žetoni, kadarkoli želite. Nikoli ne prepustite kontrole nad vašimi žetoni. To je kot uporaba denarne menjalnice, ko obiščete drugo državo. Vendar DeFi verzija se nikoli ne zapre. Trgi so odprti 24/7, 365 dni na leto in tehnologija zagotavlja, da bo za sprejem naročila vedno nekdo na voljo.

Na primer, če želite uporabljati loterijo brez izgube PoolTogether (opisano zgoraj), boste potrebovali žeton kot je Dai ali USDC. Te DEXi vam omogočajo, da menjate vaš ETH za tiste žetone in nazaj v ETH, ko ste končali.

<ButtonLink href="/dapps/?category=finance#explore">Oglejte si borze žetonov</ButtonLink>

<Divider />

### Napredno trgovanje {#trading}

Obstajajo bolj napredne možnosti za trgovalce, ki želijo malce več kontrole. Naročila z omejitvami (limit), instrumenti brez zapadlosti (perpetuals), trgovanje s kritjem (margin) so vsi mogoči. Z decentraliziranim trgovanjem imate dostop do globalne likvidnosti, trg se nikoli ne zapre in vedno imate kontrolo nad svojimi sredstvi.

Ko uporabljate centralizirane borze, morate položiti svoja sredstva preden začnete z trgovanjem in jim zaupati da bodo zanje dobro skrbeli. Med tem, ko so vaša sredstva položena, so izpostavljena tveganju, saj so centralizirane borze privlačna tarča za hekerje.

<ButtonLink href="/dapps/?category=finance#explore">Oglejte si trgovalne dappe</ButtonLink>

<Divider />

### Povečajte svoj portfelj {#investing}

Na Ethereumu obstajajo produkti za upravljanje sredstev, ki vam bodo poskušali povečati vaš portfelj po strategiji, ki jo izberete sami. To je avtomatsko, odprto vsem in ne potrebuje človeškega upravljalca, ki vam vzame del dobička.

Dober primer je [DeFi Pulse indeksni sklad (DPI)](https://defipulse.com/blog/defi-pulse-index/). To je sklad, ki se samodejno rebalansira, da vašemu portfelju zagotovi, da vedno vključuje [najvišje uvrščene DeFi žetone po tržni kapitalizaciji](https://www.coingecko.com/en/defi). Nikoli vam ni potrebno skrbeti za podrobnosti in kadarkoli lahko sredstva dvignete iz sklada.

<ButtonLink href="/dapps/?category=finance#explore">Oglejte si naložbene dappe</ButtonLink>

<Divider />

### Financirajte svoje ideje {#crowdfunding}

Ethereum je idealna platforma za množično financiranje:

- Potencialni ustanovitelji lahko prihajajo od kjerkoli – Ethereum in njegovi žetoni so odprti za kogarkoli, kjerkoli na svetu.
- Je transparenten, tako da zbiralci sredstev lahko dokažejo, koliko sredstev je bilo zbranih. Lahko celo sledite, kako so sredstva porabljena v nadaljevanju.
- Zbiralci sredstev lahko nastavijo samodejna vračila, če na primer obstaja določen rok ali minimalen znesek, ki ni dosežen.

<ButtonLink href="/dapps/?category=finance#explore">
  Oglejte si dappe za množično financiranje
</ButtonLink>

#### Kvadratično financiranje {#quadratic-funding}

Ethereum je odprtokodna programska oprema in veliko dela do zdaj je bilo financirano s strani skupnosti. To je pripeljalo do rasti novega zanimivega modela financiranja: kvadratično financiranje. To predstavlja potencial za izboljšanje načina, s katerim bomo v prihodnosti financirali vse vrste javnih dobrin.

Kvadratično financiranje poskrbi, da so projekti, ki prejmejo največ sredstev tisti, ki imajo najbolj edinstveno povpraševanje. Z drugimi besedami, projekti ki se zavzemajo za izboljšanje življenj največjega števila ljudi. Poglejmo, kako to deluje:

1. Obstaja ujemajoč bazen sredstev za financiranje.
2. Krog javnega financiranja se začne.
3. Ljudje lahko signalizirajo njihovo povpraševanje po projektu z doniranjem sredstev.
4. Ko se krog zaključi, je ujemajoč bazen razdeljen projektom. Tisti z najbolj edinstvenim povpraševanjem dobijo največjo vsoto sredstev iz ujemajočega bazena.

To pomeni, da projekt A s 100 donacijami po 1 dolar, lahko na koncu prejme več sredstev kot projekt B z eno samo donacijo v višini 10.000 dolarjev (odvisno od velikosti ujemajočega bazena).

[Več o kvadratičnem financiranju](https://wtfisqf.com)

<Divider />

### Zavarovanje {#insurance}

Decentralizirano zavarovanje cilja na pocenitev zavarovanja, hitrejša izplačila in več transparentnosti. Z več avtomatizacije je zavarovanje bolj cenovno dostopno in izplačila so precej hitrejša. Podatki uporabljeni za odločitev o vašem zahtevku so popolnoma transparentni.

Ethereum produkti kot ostala programska oprema lahko trpi zaradi napak in izkoriščanja teh. Tako da je trenutno veliko zavarovalnih produktov v tem prostoru osredotočenih na zaščito uporabnikov pred izgubo sredstev. Čeprav obstajajo projekti, ki začenjajo z razvojem zavarovanja za karkoli, kar se nam lahko zgodi v življenju. Dober primer tega je Etheriscovo zavarovanje pridelkov, ki cilja na [zaščito malih kmetov v Keniji pred sušo in poplavami](https://blog.etherisc.com/etherisc-teams-up-with-chainlink-to-deliver-crop-insurance-in-kenya-137e433c29dc). Decentralizirano zavarovanje lahko zagotovi cenejše kritje za kmete, ki si tradicionalnega zavarovanja pogosto ne morejo privoščiti.

<ButtonLink href="/dapps/?category=finance#explore">Oglejte si zavarovalniške dappe</ButtonLink>

<Divider />

### Agregatorji in upravljalci portfeljev {#aggregators}

Ob tolikšnem dogajanju boste potrebovali način, da sledite vsem vašim naložbam, posojilom in menjavam. Obstaja množica produktov, ki vam omogoča koordinacijo vse vaše DeFi aktivnosti iz enega mesta. To je lepota odprte arhitekture DeFi. Ekipe lahko razvijejo vmesnike, v katerih ne le vidite vašega stanja v vseh produktih, temveč tudi uporabljate njihove funkcije. To bi lahko bilo uporabno pri vašem raziskovanju DeFi.

<ButtonLink href="/dapps/?category=finance#explore">Oglejte si portfeljne dappe</ButtonLink>

<Divider />

## Kako deluje DeFi? {#how-defi-works}

DeFi uporablja kriptovalute in pametne pogodbe za zagotavljanje storitev, ki ne potrebujejo posrednikov. V današnjem finančnem svetu, finančne institucije delujejo kot poroki za transakcije. To daje tem institucijam neizmerno moč, saj vaš denar teče skoznje. Plus milijarde ljudi po celem svetu sploh ne morejo dostopati do bančnega računa.

V DeFi pametna pogodba nadomesti vlogo finančne institucije pri transakcijah. Pametna pogodba je različica Ethereum računa, ki lahko hrani sredstva in jih pošilja/vrača glede na določene pogoje. Nihče ne more spremeniti pametne pogodbe, ko je enkrat aktivna – vedno bo delovala kot je bila programirana.

Pogodba, ki je zasnovana za izdajanje dodatka ali žepnine, je lahko programirana, da vsak petek pošilja denar z računa A na račun B. In to bo storila vedno, dokler je na računu A dovolj sredstev. Nihče ne more spremeniti pogodbe in kot prejemnika dodati računa C, da bi ukradel sredstva.

Pogodbe so prav tako javne, da jih lahko kdorkoli pregleda in revidira. To pomeni, da bodo slabe pogodbe pogosto hitro prišle pod drobnogled skupnosti.

To pomeni, da trenutno obstaja potreba za zaupanje bolj tehnično podkovanim članom Ethereum skupnosti, ki znajo brati programsko kodo. Skupnost, ki temelji na odprtokodnosti pomaga nadzorovati razvijalce, toda ta potreba bo s časom izginila, ko bodo pametne pogodbe postale bolj berljive in bodo razviti drugi načini dokazovanja zanesljivosti programske kode.

## Ethereum in DeFi {#ethereum-and-defi}

Ethereum je popolna podlaga za DeFi iz več razlogov:

- Nihče si ne lasti Ethereuma ali pametnih pogodb, ki živijo na njem – to vsem omogoča priložnost za uporabo DeFi. To prav tako pomeni, da za vas nihče ne more spremeniti pravil.
- DeFi produkti v ozadju vsi govorijo isti jezik: Ethereum. To pomeni, da veliko produktov brez težav deluje skupaj. Žetone lahko posodite na eni platformi in zamenjate žetone, ki nosijo obresti na drugem trgu v povsem drugačni aplikaciji. To je podobno kot, da bi lahko unovčili točke zvestobe na vaši banki.
- Žetoni in kriptovalute so vgrajeni v Ethereum, skupno knjigo – beleženje transakcij in lastništva je nekako bistvo Ethereuma.
- Ethereum dovoljuje popolno finančno svobodo – večina produktov ne bo nikoli hranila vaših sredstev, kar vam prepušča nadzor.

DeFi si lahko predstavljate v plasteh:

1. Blokovna veriga – Ethereum vsebuje zgodovino transakcij in stanje računov.
2. Sredstva – [ETH](/eth/) in drugi žetoni (valute).
3. Protokoli – [pametne pogodbe](/glossary/#smart-contract), ki zagotavljajo funkcionalnost, na primer storitev, ki omogoča decentralizirano posojanje sredstev.
4. [Aplikacije](/dapps/) – produkti, ki jih uporabljamo za upravljanje in dostop do protokolov.

## Razvijajte DeFi {#build-defi}

DeFi je odprtokodno gibanje. DeFi protokoli in aplikacije so vam vse odprte za pregled, oddvojitev in inovacije. Zaradi tega kupa plasti (vse si delijo isto osnovno blokovno verigo in sredstva) se lahko protokoli mešajo in ujemajo z namenom odklepanja edinstvene kombinacije priložnosti.

<ButtonLink href="/developers/docs/dapps/">Več o razvoju dappov</ButtonLink>

## Dodatno branje {#futher-reading}

### DeFi podatki {#defi-data}

- [DeFi Prime](https://defiprime.com/)
- [DeFi Llama](https://defillama.com/)

### DeFi članki {#defi-articles}

- [Začetniški vodnik po DeFi](https://blog.coinbase.com/a-beginners-guide-to-decentralized-finance-defi-574c68ff43c4) – _Sid Coelho-Prabhu, 6. januar 2020_

### Videoposnetki {#videos}

- [Finematics – izobraževanje na temo decentraliziranih financ](https://finematics.com/) – _Videoposnetki o decentraliziranih financah_
- [The Defiant](https://www.youtube.com/playlist?list=PLaDcID4s1KronHMKojfjwiHL0DdQEPDcq) - _DeFi osnove: Vse kar morate vedeti za začetek v tem občasno zmedenem prostoru._
- [Whiteboard Crypto](https://youtu.be/17QRFlml4pA) _Kaj je DeFi?_

### Skupnosti {#communities}

- [DeFi Pulse Discord strežnik](https://discord.gg/Gx4TCTk)
