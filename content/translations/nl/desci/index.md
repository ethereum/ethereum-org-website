---
title: Gedecentraliseerde wetenschap (DeSci)
description: Een overzicht van gedecentraliseerde wetenschap op Ethereum
lang: nl
template: use-cases
emoji: ":microscope:"
sidebarDepth: 2
image: /images/future_transparent.png
alt: ""
summaryPoint1: Een wereldwijd, open alternatief voor het huidige wetenschappelijke systeem.
summaryPoint2: Technologie die wetenschappers in staat stelt om financiering te verwerven, experimenten uit te voeren, gegevens te delen, inzichten te verdelen en meer.
summaryPoint3: Bouwt op de open wetenschap-beweging.
---

## Wat is gedecentraliseerde wetenschap (DeSci)? {#what-is-desci}

Gedecentraliseerde wetenschap (DeSci) is een beweging die als doel heeft om op eerlijke en rechtvaardige manier publieke infrastructuur op te bouwen voor financiering, creatie, beoordeling, erkenning, opslag en verspreiding van wetenschappelijke kennis door gebruik te maken van de [Web3-stack](/glossary/#web3).

DeSci is gericht op het creëren van een ecosysteem waar wetenschappers worden aangemoedigd om openlijk hun onderzoek te delen en erkenning te ontvangen voor hun werk, terwijl iedereen makkelijk toegang kan krijgen tot en bijdragen aan het onderzoek. DeSci is bedoeld om ervoor te zorgen dat wetenschappelijke kennis voor iedereen toegankelijk moet zijn en dat het proces van wetenschappelijk onderzoek transparant moet zijn. DeSci creëert een meer gedecentraliseerd en verspreid wetenschappelijk onderzoeksmodel, waardoor het beter bestand is tegen censuur en controle door centrale autoriteiten. DeSci hoopt een omgeving te creëren waarin nieuwe en onconventionele ideeën tot bloei kunnen komen door de toegang tot financiering, wetenschappelijke hulpmiddelen en communicatiekanalen te decentraliseren.

Gedecentraliseerde wetenschap voorziet in nieuwe soorten financieringsbronnen (van [DAOs](/glossary/#dao), [kwadratische donaties](https://papers.ssrn.com/sol3/papers.cfm?abstract_id=2003531) tot crowdfunding en meer), toegankelijkere toegangsgegevens en -methoden, en biedt stimulansen voor herproduceerbaarheid.

### Juan Benet - De DeSci-beweging

<YouTube id="5ORvbCIW39o" />

## Hoe DeSci de wetenschap verbetert {#desci-improves-science}

Een onvolledige lijst van belangrijke problemen in de wetenschap en hoe gedecentraliseerde wetenschap kan helpen bij het aanpakken van deze kwesties

| **Gedecentraliseerde wetenschap**                                                                                                                   | **Traditionele wetenschap**                                                                                                                       |
| --------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------- |
| De verdeling van fondsen wordt **bepaald door het publiek** via het gebruik van mechanismen zoals kwadratische donaties of DAO's.                   | Kleine, gesloten, **gecentraliseerde groepen** controleren de verdeling van fondsen.                                                              |
| Je werkt samen met collega's van over **de hele wereld** in dynamische teams.                                                                       | Financieringsorganisaties en instituten **beperken** je samenwerkingen.                                                                           |
| Financieringsbesluiten worden online en op **transparante** manier genomen. Nieuwe financieringsmechanismen worden onderzocht.                      | Financieringsbesluiten gaan gepaard met een lange wachttijd en **beperkte transparantie**. Er bestaan maar weinig financieringsmechanismen.       |
| Het delen van laboratoriumdiensten wordt gemakkelijker en transparanter gemaakt met behulp van [Web3-technologie](/glossary/#web3).                 | Het delen van laboratoriumbronnen is vaak **traag en ondoorzichtig**.                                                                             |
| **Nieuwe publicatiemodellen** kunnen ontwikkeld worden die gebruik maken van Web3-primitieven voor vertrouwen, transparantie en universele toegang. | Je publiceert via gevestigde routes die vaak erkend worden als **inefficiënt, bevooroordeeld en uitbuitend**.                                     |
| Je kunt **tokens en reputatie verdienen voor controle van het werk van collega's**.                                                                 | Je **collegiale toetsingswerk is onbetaald**, in het voordeel van winstmakende uitgevers.                                                         |
| **Je bezit het intellectuele eigendom (IP)** dat je genereert en verspreidt het volgens transparante voorwaarden.                                   | **Je thuisinstituut is eigenaar van het IP** dat je genereert. Toegang tot het IP is niet transparant.                                            |
| **Deling van al het onderzoek**, met inbegrip van de gegevens uit mislukte inspanningen, door alle stappen on-chain te zetten.                      | **Publicatievooroordeel** betekent dat onderzoekers meer de neiging hebben om experimenten te delen die succesvolle resultaten hebben opgeleverd. |

## Ethereum en DeSci {#ethereum-and-desci}

Een gedecentraliseerd wetenschappelijk systeem vereist robuuste beveiliging, minimale monetaire en transactiekosten en een breed ecosysteem voor aanvraagontwikkeling. Ethereum biedt alles aan wat nodig is om een gedecentraliseerde wetenschappelijke technologie te bouwen.

## DeSci-toepassingsscenario's {#use-cases}

DeSci bouwt de wetenschappelijke toolset voor het onboarden van traditionele academica naar de digitale wereld. Hieronder staat een lijst van toepassingen die Web3 kan bieden aan de wetenschappelijke gemeenschap.

### Publicatie {#publishing}

Publicatie van wetenschap is befaamd problematisch omdat het wordt beheerd door uitgeverijen die afhankelijk zijn van onbetaald werk van wetenschappers, beoordelaars en redacteuren om de documenten te genereren, maar daarvoor vervolgens buitensporige publicatiekosten berekenen. Het publiek, dat meestal indirect voor het werk en de publicatiekosten heeft betaald door middel van belastingen, heeft vaak geen toegang tot datzelfde werk zonder de uitgever opnieuw te betalen. De totale kosten voor het publiceren van individuele wetenschappelijke documenten zijn vaak vijfcijferig ($ USD), wat het hele concept van wetenschappelijke kennis als [publiek goed](/glossary/#public-goods) ondermijnt, terwijl er door een kleine groep uitgevers enorme winsten gemaakt worden.

Gratis en vrij toegankelijke platformen bestaan in de vorm van proefdrukservers, [zoals ArXiv](https://arxiv.org/). Deze platforms hebben echter geen kwaliteitscontrole, [anti-sybil mechanismen](/glossary/#anti-sybil), en volgen in het algemeen geen maatstaven op artikelniveau, wat betekent dat ze meestal alleen worden gebruikt om werk te publiceren voordat ze worden ingediend bij een traditionele uitgever. SciHub maakt gepubliceerde documenten ook gratis toegankelijk, maar niet legaal, en alleen nadat de uitgevers hun betaling al hebben gekregen en het werk hebben beschermd via strenge auteursrechtenwetgeving. Hierdoor resteert een belangrijke kloof voor toegankelijke wetenschappelijke documenten en gegevens met een geïntegreerd legitimatiemechanisme en stimulansenmodel. De hulpmiddelen voor het bouwen van een dergelijk systeem bestaan in Web3.

### Reproduceerbaarheid en herhaalbaarheid {#reproducibility-and-replicability}

Reproduceerbaarheid en herhaalbaarheid vormen de basis voor kwalitatieve wetenschappelijke ontdekkingen.

- Reproduceerbare resultaten kunnen meerdere keren achter elkaar herhaald worden door hetzelfde team met gebruik van dezelfde methodiek.
- Herhaalbare resultaten kunnen behaald worden door verschillende groepen met gebruik van dezelfde experimentele opstelling.

Nieuwe op Web3 gebaseerde tools kunnen ervoor zorgen dat reproduceerbaarheid en herhaalbaarheid de basis vormen van ontdekkingen. We kunnen hoogwaardige wetenschap verweven in de technologische structuur van de academische wereld. Web3 biedt de mogelijkheid om [attesten](/glossary/#attestation) te creëren voor elke analysecomponent: de onverwerkte gegevens, de berekeningskracht en het toepassingsresultaat. Het mooie van consensussystemen is, dat wanneer er een vertrouwd netwerk gemaakt wordt voor het onderhouden van deze componenten, elke deelnemer van dit netwerk verantwoordelijk gehouden kan worden voor het reproduceren van de berekening en het valideren van elk resultaat.

### Financiering {#funding}

Het huidige standaard model voor het financieren van wetenschap is dat personen of groepen van wetenschappers schriftelijke aanvragen indienen bij een financieringsinstantie. Een kleine groep van vertrouwde personen rangschikken de aanvragen en interviewen de kandidaten voordat er financiering toegewezen word aan een klein deel van de aanvragers. Naast het creëren van knelpunten die leiden tot soms **jaren wachttijd** tussen het aanvragen en ontvangen van een subsidie, staat dit model erom bekend zeer **gevoelig te zijn voor de vooroordelen, eigenbelangen en politiek** van het evaluatiepanel.

Onderzoek heeft uitgewezen dat evaluatiepanels voor subsidies hun taak van selectie van kwaliteitsvoorstellen slecht uitvoeren, omdat diezelfde voorstellen, voorgelegd aan verschillende panels, erg uiteenlopende uitkomsten hebben. Aangezien financiering steeds minder vaak voorkomt, wordt dit geconcentreerd in een kleinere groep van meer ervaren onderzoekers met in intellectueel opzicht conservatievere projecten. Het effect hiervan is het ontstaan van een extreem competitief financieringslandschap, met als gevolg het verankeren van perverse stimulansen en het verstikken van innovatie.

Web3 heeft het potentieel dit gebroken financieringsmodel te doorbreken via experimentatie met verschillende stimulansenmodellen, grotendeels ontwikkeld door DAO's en Web3. [Retroactieve financiering van publieke goederen](https://medium.com/ethereum-optimism/retroactive-public-goods-funding-33c9b7d00f0c), [kwadratische financiering](https://papers.ssrn.com/sol3/papers.cfm?abstract_id=2003531), [DAO- bestuur](https://www.antler.co/blog/daos-and-web3-governance-the-promise-implications-and-challenges-ahead) en [getokeniseerde stimulansstructuren](https://cdixon.org/2017/05/27/crypto-tokens-a-breakthrough-in-open-network-design) zijn enkele van de Web3-tools die de financiering van de wetenschap zouden kunnen revolutioniseren.

### IP-eigendom en -ontwikkeling {#ip-ownership}

Intellectueel eigendom (IP) is een groot probleem in traditionele wetenschap: van vastzitten in universiteiten of ongebruikt blijven in biotechs, tot het feit dat het heel moeilijk is om het de juiste waarde te geven. Eigendom van digitale activa (zoals wetenschappelijke gegevens of artikelen) is echter iets wat Web3 bijzonder goed doet met het gebruik van [niet-fungibele tokens (NFT)](/glossary/#nft).

Net zoals NFT's de inkomsten van toekomstige transacties terug kunnen doorgeven aan de originele maker, kun je een transparante waardetoekenningsketen vaststellen voor het belonen van onderzoekers, bestuursorganen (zoals DAOs) of zelfs de personen wiens data verzameld worden.

[IP-NFT's](https://medium.com/molecule-blog/ip-nfts-for-researchers-a-new-biomedical-funding-paradigm-91312d8d92e6) kunnen ook dienst doen als de sleutel voor een gedecentraliseerde databank van de onderzoeksexperimenten die worden ondernomen, en aansluiten bij NFT en [DeFi](/glossary/#defi) financialisering (van fractionalisatie tot kredietpools en waardebepaling). Het maakt het ook mogelijk voor on-chain entiteiten zoals DAO's, bijvoorbeeld [VitaDAO](https://www.vitadao.com/), om onderzoek direct on-chain uit te voeren. De komst van niet-overdraagbare ["zielsgebonden" tokens](https://vitalik.eth.limo/general/2022/01/26/soulbound.html) speelt mogelijk ook een belangrijke rol in DeSci door personen de kans te geven hun ervaringen en de aan hun Ethereum-adres gekoppelde toegangsgegevens te bewijzen.

### Gegevensopslag, toegang en architectuur {#data-storage}

Wetenschappelijke gegevens kunnen veel toegankelijker worden gemaakt met het gebruik van Web3-patronen, en gedistribueerde gegevensopslag zorgt ervoor dat onderzoek catastrofale gebeurtenissen kan overleven.

Het uitgangspunt moet een systeem zijn dat toegankelijk is voor eender welke gedecentraliseerde identiteit die de correcte verifieerbare toegangsgegevens heeft. Hiermee kunnen gevoelige gegevens op veilige manier gerepliceerd worden door betrouwbare partijen, wat redundantie en censuurbestendigheid, reproductie van resultaten, en zelfs de capaciteit voor meerdere partijen om samen te werken en nieuwe data toe te voegen aan de dataset mogelijk maakt. Vertrouwelijke berekeningsmethoden zoals [compute-to-data](https://7wdata.be/predictive-analytics/compute-to-data-using-blockchain-to-decentralize-data-science-and-ai-with-the-ocean-protocol) bieden alternatieve toegangsmechismen voor het repliceren van onbewerkte data, en creëren zo Trusted Research Environments voor de meest gevoelige data. Trusted Research Environments zijn [geciteerd door de NHS](https://medium.com/weavechain/whats-in-store-for-the-future-of-healthcare-data-b6398745fbbb) als een toekomstgerichte oplossing voor gegevensprivacy en samenwerking door de creatie van een ecosysteem waarbij onderzoekers veilig met data kunnen werken op locatie met behulp van gestandaardiseerde omgevingen voor het delen van code en praktijken.

Flexibele Web3-dataoplossingen ondersteunen de hierboven vermelde scenario's en vormen de basis voor daadwerkelijk Open Wetenschap, waarbij wetenschappers publieke goederen kunnen creëren zonder toegangsrechten of -kosten. Openbare Web3-dataoplossingen zoals IPFS, Arweave en Filecoin zijn geoptimaliseerd voor decentralisatie. dClimate biedt bijvoorbeeld universele toegang tot klimaat- en weergegevens, inclusief van weerstations en voorspellende klimaatmodellen.

## Doe mee {#get-involved}

Verken projecten en word lid van de DeSci-gemeenschap.

- [DeSci.Global: kalender met wereldwijde evenementen en ontmoetingen](https://desci.global)
- [Blockchain voor Science Telegram](https://t.me/BlockchainForScience)
- [Molecule: financier en krijg financiering voor je onderzoeksprojecten](https://www.molecule.xyz/)
- [VitaDAO: krijg financiering via gesponsorde onderzoeksovereenkomsten voor onderzoek naar lange levensduur](https://www.vitadao.com/)
- [ResearchHub: publiceer een wetenschappelijk resultaat en neem deel aan een gesprek met collega's](https://www.researchhub.com/)
- [LabDAO: vouw een eiwit in-silico](https://alphafodl.vercel.app/)
- [dClimate API: vraag klimaatgegevens op verzameld door een gedecentraliseerde gemeenschap](https://api.dclimate.net/)
- [DeSci Foundation: bouwer van tools voor het publiceren van DeSci](https://descifoundation.org/)
- [DeSci.World: one-stop shop voor gebruikers om te kijken naar en deel te nemen aan gedecentraliseerde wetenschap](https://desci.world)
- [OceanDAO: door DAO beheerde financiering voor datagerelateerde wetenschap](https://oceanprotocol.com/)
- [Opscientia: open gedecentraliseerde wetenschappelijke workflows](https://opsci.io/research/)
- [Bio.xyz: krijg financiering voor jouw biotech-DAO of desci-project](https://www.bio.xyz/)
- [Fleming Protocol: open-source data-economie die collaboratieve biomedische ontdekking stimuleert](http://flemingprotocol.io/)
- [Active Inference Institute](https://www.activeinference.org/)
- [IdeaMarkets: maakt gedecentraliseerde wetenschappelijke geloofwaardigheid mogelijk](https://ideamarket.io/)
- [DeSci Labs](https://www.desci.com/)
- [ValleyDAO: een open, wereldwijde community die financiering en translationele ondersteuning biedt voor synthetisch biologisch onderzoek](https://www.valleydao.bio)
- [Cerebrum DAO: oplossingen zoeken en voeden om de gezondheid van de hersenen te bevorderen en neurodegeneratie te voorkomen](https://www.cerebrumdao.com/)
- [CryoDAO: financiering van baanbrekend onderzoek op het gebied van cryopreservatie](https://www.cryodao.org)

We verwelkomen suggesties voor nieuwe projecten om op de lijst te zetten - bekijk ons [lijstopnamebeleid](/contributing/adding-desci-projects/) om te beginnen!

## Lees verder {#further-reading}

- [DeSci Wiki van Jocelynn Pearl en Ultrarare](https://docs.google.com/document/d/1aQC6zn-eXflSmpts0XGE7CawbUEHwnL6o-OFXO52PTc/edit#)
- ['A guide to decentralized biotech' van Jocelynn Pearl voor a16z Future](https://future.a16z.com/a-guide-to-decentralized-biotech/)
- [Het belang van DeSci](https://gitcoin.co/blog/desci-the-case-for-decentralised-science/)
- [Handleiding voor DeSci](https://future.com/what-is-decentralized-science-aka-desci/)
- [Gedecentraliseerde wetenschapsbronnen](https://www.vincentweisser.com/decentralized-science)
- [Molecule’s Biopharma IP-NFTs - A Technical Description](https://www.molecule.xyz/blog/molecules-biopharma-ip-nfts-a-technical-description)
- ['Building Trustless Systems of Science' van Jon Starr](https://medium.com/@jringo/building-systems-of-trustless-science-1cd2d072f673)
- [Paul Kohlhaas - DeSci: The Future of Decentralized Science (podcast)](https://anchor.fm/andrew-steinwold/episodes/Paul-Kohlhaas---DeSci-The-Future-of-Decentralized-Science---Zima-Red-ep-117-e1h683a)
- [An Active Inference Ontology for Decentralized Science: from Situated Sensemaking to the Epistemic Commons](https://zenodo.org/record/6320575)
- ['DeSci: The Future of Research' van Samuel Akinosho](https://lucidsamuel.medium.com/desci-the-future-of-research-b76cfc88c8ec)
- ['Science Funding (Epilogue: DeSci and new crypto primitives)' van Nadia](https://nadia.xyz/science-funding)
- [Decentralisation is Disrupting Drug Development](https://medium.com/id-theory/decentralisation-is-disrupting-drug-development-28b5ba5d447f)

### Video's {#videos}

- [Wat is gedecentraliseerde wetenschap?](https://www.youtube.com/watch?v=-DeMklVWNdA)
- [Gesprek tussen Vitalik Buterin en wetenschapper Aubrey de Gray over het snijvlak van langlevenonderzoek en crypto](https://www.youtube.com/watch?v=x9TSJK1widA)
- [Wetenschappelijke publicaties zijn stukgelopen. Kan Web3 dit herstellen?](https://www.youtube.com/watch?v=WkvzYgCvWj8)
- [Juan Benet - DeSci, Independent Labs, & Large Scale Data Science](https://www.youtube.com/watch?v=zkXM9H90g_E)
- [Sebastian Brunemeier - How DeSci Can Transform Biomedical Research & Venture Capital](https://www.youtube.com/watch?v=qB4Tc3FcVbM)
