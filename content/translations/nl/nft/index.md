---
title: Niet-vervangbare tokens (NFT's)
description: Een overzicht van NFT's op Ethereum
lang: nl
template: use-cases
emoji: ":frame_with_picture:"
sidebarDepth: 2
image: /images/infrastructure_transparent.png
alt: Een Eth-logo dat via een hologram wordt weergegeven.
summaryPoint1: Een manier om iets unieks te vertegenwoordigen als een op Ethereum gebaseerd activum.
summaryPoint2: NFT's geven meer macht aan contentmakers dan ooit tevoren.
summaryPoint3: Mogelijk gemaakt door slimme contracten op de Ethereum-blockchain.
---

## Wat zijn NFT's? {#what-are-nfts}

NFT's zijn tokens die **individueel uniek** zijn. Elke NFT heeft verschillende eigenschappen (niet-fungibel) en is bewijsbaar schaars. Dit is anders dan bij tokens zoals [ETH](/glossary/#ether) of andere op Ethereum gebaseerde tokens zoals USDC, waar elk token identiek is en dezelfde eigenschappen heeft ('fungibel'). Het maakt niet uit welk specifiek dollarbiljet (of ETH) je in je portemonnee hebt, want ze zijn allemaal identiek en evenveel waard. Het maakt je echter _wel_ uit welke specifieke NFT je bezit, omdat ze allemaal individuele eigenschappen hebben die ze onderscheiden van andere ('niet-fungibel').

De uniciteit van elke NFT maakt tokenisering van zaken zoals kunst, verzamelobjecten, of zelfs vastgoed mogelijk, waarbij één unieke NFT een specifiek uniek item in de echte wereld of een specifiek uniek digitaal item vertegenwoordigt. Het eigendom van een activum is publiek verifieerbaar op de Ethereum [blockchain](/glossary/#blockchain).

<YouTube id="Xdkkux6OxfM" />

## Het internet van activa {#internet-of-assets}

NFT's en Ethereum lossen een aantal van de problemen op die op dit moment op het internet voorkomen. Naarmate alles digitaler wordt, is er een noodzaak om de eigenschappen van fysieke voorwerpen zoals schaarste, uniekheid en bewijs van eigendom na te bootsen op een manier die niet wordt gecontroleerd door een centrale organisatie. Met NFT's kun je bijvoorbeeld een mp3-bestand bezitten in alle op Ethereum gebaseerde apps en niet gebonden zijn aan de specifieke muziekapp van één bedrijf zoals Spotify of Apple Music. Je kunt een social media handle bezitten die je kunt verkopen of ruilen, en die **niet zomaar van je kan worden afgenomen** door een platform-provider.

Dit is hoe het internet van NFT's eruitziet in vergelijking met het internet dat de meesten van ons tegenwoordig gebruiken...

### Een vergelijking {#nft-comparison}

| Het NFT-internet                                                                                                                                                                 | Het internet vandaag                                                                                                                                                                |
| -------------------------------------------------------------------------------------------------------------------------------------------------------------------------------- | ----------------------------------------------------------------------------------------------------------------------------------------------------------------------------------- |
| **Jij bezit je activa! ** Alleen jij kunt ze verkopen of ruilen.                                                                                                                 | **Je huurt een activum** van een organisatie en het kan van je afgenomen worden.                                                                                                    |
| NFT's zijn **digitaal uniek**, geen twee NFT's zijn hetzelfde.                                                                                                                   | **Een kopie is vaak niet van het origineel te onderscheiden**.                                                                                                                      |
| Eigendom van een NFT is geregistreerd op de blockchain en kan door **iedereen geverifieerd** worden.                                                                             | De toegang tot eigendomsgegevens van digitale items wordt **gecontroleerd door instellingen** – je moet ze op hun woord geloven.                                                    |
| NFT's zijn [slimme contracten](/glossary/#smart-contract) op Ethereum. Dit betekent dat ze **eenvoudig gebruikt kunnen worden in andere slimme contracten** en apps op Ethereum! | Bedrijven met digitale items vereisen meestal **hun eigen "walled garden"-infrastructuur**.                                                                                         |
| **Content-makers kunnen hun werk overal verkopen** en hebben toegang tot een wereldwijde markt.                                                                                  | Makers zijn afhankelijk van de infrastructuur en distributie van de platforms die ze gebruiken. Deze zijn vaak onderworpen aan gebruiksvoorwaarden en **geografische beperkingen**. |
| NFT-makers **kunnen de eigendomsrechten** over hun eigen werk behouden en royalty's rechtstreeks in het NFT-contract programmeren.                                               | Platforms, zoals **muziek-streamingdiensten, behouden het grootste deel van de winst uit de verkoop**.                                                                              |

## Waar worden NFT's voor gebruikt? {#nft-use-cases}

NFT's worden voor veel dingen gebruikt, waaronder:

- aantonen dat je een evenement hebt bijgewoond
- certificeren dat je een cursus hebt afgerond
- bezitten van items voor games
- digitale kunst
- het tokeniseren van echte activa
- bewijzen van je online identiteit
- blokkeren van toegang tot inhoud
- ticketverkoop
- gedecentraliseerde (internet)domeinnamen
- onderpand in [gedecentraliseerde financiën](/glossary/#defi)

Misschien ben je een artiest die zijn werk wil delen via NFT's, zonder de controle te verliezen en inkomsten op te offeren aan tussenpersonen. Je kunt een nieuw contract aanmaken en het aantal NFT's, hun eigenschappen en een koppeling naar een uniek kunstwerk specificeren. Als artiest kun je de **royalty's waar je recht op hebt programmeren in het slimme contract** (bijv. 5% van de verkoopprijs naar het contract van de eigenaar overmaken elke keer dat een NFT wordt overgedragen). Je kunt ook altijd bewijzen dat je de NFT's hebt gemaakt, want je bent in het bezit van de [portemonnee](/glossary/#wallet) via welke het contract is ingezet. Je kopers kunnen eenvoudig bewijzen dat ze een **authentieke NFT** uit jouw collectie bezitten, omdat het [adres](/glossary/#address) van hun portemonnee geassocieerd is met een token in jouw slimme contract. Ze kunnen het gebruiken in het hele Ethereum-ecosysteem en vertrouwen hebben in de authenticiteit ervan.

<InfoBanner shouldSpaceBetween emoji=":eyes:" mt="8">
  <div>Verken, koop of maak je eigen NFT-kunst/-verzamelobjecten...</div>
  <ButtonLink href="/dapps/?category=collectibles#explore">
    Verken NFT-kunst
  </ButtonLink>
</InfoBanner>

Of neem bijvoorbeeld een kaartje voor een sportevenement. Net zoals een **organisator van een evenement kan kiezen hoeveel tickets hij wil verkopen**, kan de maker van een NFT beslissen hoeveel replica's er mogen bestaan. Soms gaat het om exacte replica's, zoals 5000 algemene toelatingskaartjes. Soms worden er replica's gemaakt die zeer vergelijkbaar zijn, maar elk lichtjes verschillend, zoals een ticket met een toegewezen zitplaats. Deze kunnen peer-to-peer worden gekocht en verkocht zonder ticketbeheerders te betalen, en de koper kan altijd de authenticiteit van het ticket garanderen door het controleren van het contractadres.

Op ethereum.org worden **NFT's gebruikt om aan te tonen dat mensen een betekenisvolle bijdrage hebben geleverd** aan onze Github repository (de website geprogrammeerd, een artikel geschreven of aangepast...), onze content vertaald hebben of onze community calls hebben bijgewoond, en we hebben zelfs onze eigen NFT-domeinnaam. Als je een bijdrage levert aan ethereum.org, kun je een [POAP](/glossary/#poap)-NFT claimen. Sommige crypto-bijeenkomsten hebben POAP's gebruikt als tickets. [Meer over bijdragen](/contributing/#poap).

![ethereum.org POAP](./poap.png)

Deze website heeft een alternatieve domeinnaam, mogelijk gemaakt door NFT's, **ethereum.eth**. Ons `.org`-adres wordt centraal beheerd door een aanbieder van domeinnaamsystemen (DNS), terwijl ethereum`.eth` is geregistreerd op Ethereum via de Ethereum Name Service (ENS). En het is eigendom van en wordt beheerd door ons. [Bekijk ons ENS-record](https://app.ens.domains/name/ethereum.eth)

[Meer over ENS](https://app.ens.domains)

<Divider />

## Hoe werken NFT's? {#how-nfts-work}

NFT's worden, net als alle andere digitale items op de Ethereum-blockchain, aangemaakt via een speciaal op Ethereum gebaseerd computerprogramma dat een "slim contract" wordt genoemd. Deze contracten volgen bepaalde regels, zoals de standaarden [ERC-721](/glossary/#erc-721) of [ERC-1155](/glossary/#erc-1155), die bepalen wat het contract kan doen.

Het NFT slimme contract kan een paar belangrijke dingen doen:

- **NFT's maken:** Het kan nieuwe NFT's maken.
- **Eigendom toewijzen:** Het houdt bij wie welke NFT's bezit door ze aan specifieke Ethereum-adressen te koppelen.
- **Geef elke NFT een ID:** Elke NFT heeft een nummer dat het uniek maakt. Daarnaast is er meestal wat informatie (metadata) aan gekoppeld, die beschrijft wat de NFT voorstelt.

Wanneer iemand een NFT "creëert" of "mint", geven ze in feite het slimme contract de opdracht om hen eigenaar te maken van een bepaalde NFT. Deze informatie wordt veilig en openbaar opgeslagen in de blockchain.

Bovendien kan de maker van het contract extra regels toevoegen. Zo kunnen ze bijvoorbeeld beperken hoeveel er van een bepaalde NFT gemaakt kan worden of besluiten dat ze een kleine vergoeding krijgen wanneer de NFT van eigenaar wisselt.

### NFT-beveiliging {#nft-security}

Ethereums veiligheid komt van [proof-of-stake](/glossary/#pos). Het systeem is ontworpen om kwaadaardige acties economisch te ontmoedigen, waardoor Ethereum manipulatiebestendig is. Dit is wat NFT's mogelijk maakt. Zodra het [blok](/glossary/#block) dat jouw NFT transactie bevat [voltooid](/glossary/#finality) is, zou het een aanvaller miljoenen ETH kosten om het te veranderen. Iedereen die Ethereum-software gebruikt, zou onmiddellijk in staat zijn om oneerlijke manipulatie met een NFT te detecteren, en de slechte speler wordt dan economisch gestraft en verwijderd.

Beveiligingskwesties met betrekking tot NFT's hebben meestal te maken met phishing-scams, kwetsbaarheden van slimme contracten of gebruikersfouten (zoals het per ongeluk blootgeven van privé-sleutels), waardoor goede portemonneebeveiliging van cruciaal belang is voor NFT-eigenaren.

<ButtonLink href="/security/">
  Meer over beveiliging
</ButtonLink>

## Verder lezen {#further-reading}

- [A beginner's guide to NFTs](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, januari 2020_
- [EtherscanNFT tracker](https://etherscan.io/nft-top-contracts)
- [ERC-721-tokenstandaard](/developers/docs/standards/tokens/erc-721/)
- [ERC-1155-tokenstandaard](/developers/docs/standards/tokens/erc-1155/)
- [Populaire NFT-apps en -tools](https://www.ethereum-ecosystem.com/blockchains/ethereum/nfts)

## Andere bronnen {#other-resources}

- [NFTScan](https://nftscan.com/)

<Divider />

<QuizWidget quizKey="nfts" />
